Author;Author-short;Title;Text;Words;Label;Gender;;;
Jan Kochanowksi;J. Kochanowki;Pieśń III;"Nie wierz Fortunie, co siedzisz wysoko; Miej na poślednie koła pilne oko: Bo to niestała pani z przyrodzenia, Często więc rada sprawy swe odmienia. Nie dufaj w złoto i w żadne pokłady, Każdej godziny obawiaj sie zdrady: Fortuna co da, to zasię wziąć może, A u niej żadna dawność nie pomoże. A ci, co z tobą teraz przestawają, Twej sie fortunie, nie tobie kłaniają; Skoro ta zniknie, tył każdy podawa, Jako cień, kiedy słońca mu nie zstawa. Lecz jako sama oczy zasłoniła, Tak swym pochlebstwem ludzi pobłaźniła, Że drugi wysszej nosa gębę nosi, A wszystki insze oczyma przenosi. Ty pomni, że twój skarb u Szczęścia w mocy, A tak sie staraj o takiej pomocy, Aby wżdy z tobą twego co zostało, Jesli zaś będzie Szczęście swego chciało. Cnota skarb wieczny, cnota klenot drogi; Tegoć nie wydrze nieprzyjaciel srogi, Nie spali ogień, nie zabierze woda; Nad wszystkim inszym panuje Przygoda.";147;0;0;;;
Jan Kochanowksi;J. Kochanowki;Pieśń IV;"W twardej kamiennej wieży i za troistemi Drzwiami siedząc Danae nieprzełomionemi, Pod strażą nieuspionych spartańskich złajników, Mogła wiecznie nie uznać nocnych wszeteczników, By była z Akryzego Wenus nie szydziła, Stróża zamknionej panny; bo ta obaczyła, Że Jowisz, w upominku złotym utajony, Miał mieć bezpieczny przystęp i gmach otworzony. Złoto śrzodkiem janczarów zbrojnych pójdzie snadnie, A przez twardą opokę gwałtowniej przepadnie  Niżli raz piorunowy: upadł nieszczęśliwy Dom proroka greckiego, prze zysk niecnotliwy Z gruntu wykorzeniony; przebił bramy twarde Zacnych miast Macedończyk i podkopał harde Tyranny datkiem; datkom hetmani hołdują, Którzy daleko świetnym nawom rozkazują. Wielkich pieniędzy wielka troska naszladuje; A im człowiek w pokładzie swoim więcej czuje, Tym jeszcze więcej pragnie; słusznie moje oko I nigdy przedtym, i dziś nie zmierza wysoko. Im sobie człowiek więcej pomiernyujmuje, Tym mu więcej od Boga z łaski przystępuje; Nic nie mając, z tymi, co nic nie chcą, przestaję, A buntów dobrowolnie bogatych sie kaję. Pan znaczniejszy, gdy państwemwzgardzę, niżbych wszytki Żóławskie urodzaje i gdańskie pożytki W jednym szpichlerzu zamknął, a sam, siedząc w cieniu, Nie mógł sie chleba najeść, nędznik w dobrym mieniu. Zdrój przeźroczystej wody, lasu średnia miara I zasiewku mojego niepochybna wiara Rządźcy płodnej Afryki, szerokowładnemu, Nie da sie znać, że w szczęściu przerównana jemu. Acz mi miodu podolskie pasieki nie dają Ani w mym lochu wina seremskiestawają, Ani bogate stada owiec niezliczonych Strzygą odrosłą trawę po górach zielonych; Przedsię nazbyt ubóstwa nie znać w domu moim, A by mi więcej trzeba, ufam w Bogu swoim; Ale gdy niepotrzebne chciwości odprawię, Lepiej daleko płatu sobie tym poprawię Niżbych";250;0;0;;;
Jan Kochanowksi;J. Kochanowki;Pieśń V;"Wieczna sromota i nienagrodzona Szkoda, Polaku: ziemia spustoszona Podolska leży, a pohaniec sprosny, Nad Niestrem siedząc, dzieli łup żałosny. Niewierny Turczyn psy zapuścił swoje, Którzy zagnali piękne łanie twoje Z dziećmi pospołu a nie masz nadzieje, By kiedy miały nawiedzić swe knieje. Jedny za Dunaj Turkom zaprzedano, Drugie do hordy dalekiej zagnano; Córy szlacheckie (żal sie mocny Boże!) Psom bisurmańskim brzydkie ścielą łoże. Zbójce, niestety, zbójce nas wojują, Którzy ani miast, ani wsi budują; Pod kotarzami tylko w polach siedzą, A nas nierządne, ach, nierządne, jedzą! Tak odbieżałe stado więc drapają Rozbójce wilcy, gdy po woli mają, Że ani pasterz nad owcami chodzi, Ani ostrożnych psów za sobą wodzi. Jakiego serca Turkowi dodamy, Jesli tak lekkim ludziom nie zdołamy? Ledwieć nam i tak króla nie podawa; Kto sie przypatrzy, mała nie dostawa. Zetrzy sen z oczu a czuj w czas o sobie, Cny Lachu! Kto wie, jemu czyli tobie Szczęście chce służyć? A dokąd wyroku Mars nie uczyni, nie ustępuj kroku. A teraz k temu obróć myśli swoje Jakobyć szkody nieprzyjaciel twoje Krwią swą nagrodził i omył tę zmazę, Której dziś niesiesz prze swej ziemie skazę. Wsiadamy? Czy nas półmiski trzymają? Biedne półmiski, czego te czekają? To pan, i jadać na śrebrze godniejszy, Komu żelazny Mars będzie chętniejszy. Skujmy talerze na talery, skujmy, A żołnierzowi pieniądze gotujmy. Inszy to darmo po drogach miotali, A my nie damy, bychmy w cale trwali? Dajmy, a naprzód dajmy! Sami siebie Ku gwałtowniejszej chowajmy potrzebie. Tarczej niż piersi pierwej nastawiają, Pozno puklerza przebici macają. Cieszy mię ten rym: «Polak mądr po szkodzie»; Lecz jesli prawda i z tego nas";250;0;0;;;
Jan Kochanowksi;J. Kochanowki;Pieśń VI;Królewno lutnie złotej i rymów pociesznych, Ochłodo myśli tesznych, Ty sama powiedz a kres naznacz, póki mamy Płakać, gdy przyjaciela miłego stradamy. Łacno cieszyć chorego, gdysmy zdrowi sami, Lecz kiedy toż nad nami Niefortuna pokaże, tam więc człowiek czuje, Że co drugim chciał radzić, sam sie nie ratuje. Godno płaczu nieszczęście i twoja przygoda, O zacny wojewoda, Boś pozbył towarzysza i cnotliwej żony, Której dobroć, której wstyd jest niewysłowiony. Ale byś dobrze, wziąwszy lutnią Orfeowę, Wstąpił w łódź Charonowę I nawiedził podziemne, niewesołe kraje, Gdzie słońce swych promieni nigdy nie podaje, Nie zyszczesz dusze, która dotkła raz napoju Niepamiętnego zdroju. Przeto cierpliwość sama nalepsza w tej mierze, Gdzie za raz i ratunek upad z sobą bierze.;109;0;0;;;
Jan Kochanowksi;J. Kochanowki;Pieśń IX;"Nie porzucaj nadzieje, Jakoć sie kolwiek dzieje: Bo nie już słońce ostatnie zachodzi, A po złej chwili piękny dzień przychodzi. Patrzaj teraz na lasy, Jako prze zimne czasy Wszystkę swą krasę drzewa utraciły, A śniegi pola wysoko przykryły. Po chwili wiosna przyjdzie, Ten śnieg z nienagła zéjdzie A ziemia, skoro słońce jej zagrzeje, W rozliczne barwy znowu sie odzieje. Nic wiecznego na świecie: Radość sie z troską plecie, A kiedy jedna weźmie moc nawiętszą, W ten czas masz ujźrzeć odmianę naprędszą. Ale człowiek zhardzieje, Gdy mu sie dobrze dzieje; Więc też, kiedy go Fortuna omyli, Wnet głowę zwiesi i powagę zmyli. Lecz na szczęście wszelakie Serce ma być jednakie; Bo z nas Fortuna w żywe oczy szydzi, To da, to weźmie, jako sie jej widzi. Ty nie miej za stracone, Co może być wrócone: Siła Bóg może wywrócić w godzinie; A kto mu kolwiek ufa, nie zaginie.";143;0;0;;;
Jan Kochanowksi;J. Kochanowki;Pieśń XXIV;"Niezwykłym i nie leda piórem opatrzony Polecę precz, poeta, ze dwojej złożony Natury: ani ja już przebywać na ziemi Więcej będę, a więtszy nad zazdrość, ludnemi Miasty wzgardzę. On, w równym szcześciu urodzony, On ja, jako mię zowiesz, wielce ulubiony Mój Myszkowski, nie umrę ani mię czarnemi Styks niewesoła zamknie odnogami swemi. Już mi skóra chropawa padnie na goleni, Już mi w ptaka białego wierzch sie głowy mieni; Po palcach wszędy nowe piórka sie puszczają, A z ramion sążeniste skrzydła wyrastają. Terazże nad Ikara prędszy przeważnego  Puste brzegi nawiedzę Bosfora hucznego  I Syrty Cyrenejskie, Muzom poświęcony Ptak, i pola zabiegłe za zimne Tryjony. O mnie Moskwa i będą wiedzieć Tatarowie, I róznego mieszkańcy świata Anglikowie, Mnie Niemiec i waleczny Hiszpan, mnie poznają, Którzy głęboki strumień Tybrowy pijają. Niech przy próznym pogrzebie żadne narzekanie, Żaden lament nie będzie ani uskarżanie: Świec i dzwonów zaniechaj, i mar drogo słanych, I głosem żałobliwym żołtarzów śpiewanych.  ";147;0;0;;;
Jan Kochanowksi;J. Kochanowki;Pieśń XXIII;"Nie zawżdy, piękna Zofija, Róża kwitnie i lelija; Nie zawżdy człek będzie młody Ani tej, co dziś, urody. Czas ucieka jak woda, A przy nim leci Pogoda  Zebrawszy włosy na czoło: Stąd jej łapaj, bo w tył goło. Zima bywszy zejdzie snadnie; Nam, gdy śniegiem włos przypadnie, Już wiosna, już lato minie, A ten z głowy mróz nie zginie.";59;0;0;;;
Jan Kochanowksi;J. Kochanowki;Pieśń XXII;Proszę, jesli sie z tobą co śpiewało, Co by i ten rok, i dalej trwać miało, Powiedz słowieński rym, o wielostrona  Lutni złocona, Mytyleńskiego mieszkańca przed laty Zabawo, który, choć w boju zębaty, Przedsię śrzód mieczów lub też nawę w biegu Przybił do brzegu. Muzy parnaskie i naleźcę wina, I Afrodytę, i z nią jejże syna  I Lyka z czarnym włosem i czarnema Śpiewał oczema, O czci Febowa i stołów złoconych Kraso niebieskich, o myśli strapionych Wdzięczna ochłodo, i mnie sprzyjaźliwąm  Bądź, gdy cię wzywąm!;82;0;0;;;
Jan Kochanowksi;J. Kochanowki;Pieśń XXI;"Srogie łańcuchy na swym sercu czuję; Lecz to szczęściem szacuję, Żem jest tak pięknym sidłem ułowiony; Wesoło żywę, w trosce położony, A w tym swoim wzdychaniu Mam rozkosz przeciw ludzkiemu mniemaniu, Oczy dziwnej piękności, W których sie wszytki najdują wdzięczności. Dzień to błogosławiony, Kiedym ja waszym sidłem upleciony.";46;0;0;;;
Jan Kochanowksi;J. Kochanowki;Pieśń XX;"Jaką, rozumiesz, zazdrość zjednałeś sobie, Zacny biskupie, w mojej małej osobie, Żeś mię z domu wyciągnął w te dalsze strony Od małych dziatek i od teskliwej żony? Nie myśli-ć ona o tym, że ja przy tobie Głowy nie ufrasuję by namniej sobie; Że w twym pałacu mieszkam, że przy twym boku Siadam; koń mój, sługa mój na twym obroku. Rychlej, niesposobnego będąc świadom Zdrowia mego, frasuje swe serce doma, Żebych jakiej choroby nagłej nie użył, Nie mając, kto by mi w tym jej sercemsłużył. Ciężar także domowy, społeczny nama, Teraz w mej niebytności musi nieść sama, Strzegąc w domu porządku, warującszkody, Dziatek lichych pilnując, zakładów zgody. Któż wie, jesli i tego przed sie nie bierze  (Acz wątpić nie potrzeba o mojej wierze), Że na świecie rodzą sie takowe zioła, Których smak pamięć domu wygładza zgoła; Że taka jest muzyka i takie strony, Których człowiek słuchając, już ani żony, Ani dziatek nawiedzi, ale w niewoli Pod pany sromotnymi wiecznie trwać woli. To i czego jest więcej, zawżdy w miłości Serca trapi, chocia też zstawa ufności; A ty nie bądź przyczyną, biskupie drogi, Niczyjej, lubo słusznej, lub płonejtrwogi. Ale złącz, jakoś rozwiódł, bo acz oboje Twój urząd niesie, wszakże wyroki twoje Na ludzkiej chęci wiszą: i ja, i ona Nie pragniewa do śmierci być rozdzielona.";208;0;0;;;
Jan Kochanowksi;J. Kochanowki;Pieśń XIX;"Jest kto, co by wzgardziwszy te doczesne rzeczy Chciał ze mną dobrą tylko sławę mieć na pieczy, A starać sie, ponieważ musi zniszczeć ciało, Aby imię przynamniej po nas tu zostało? I szkoda zwać człowiekiem, kto bydlęceżyje, Tkając, lejąc w się wszytko, póki zstawa szyje; Nie chciał nas Bóg położyć równo z bestyjami: Dał nam rozum, dał mowę, a nikomu z nami. Przeto chciejmy wziąć przed się myśli godne siebie, Myśli ważne na ziemi, myśli ważne w niebie; Służmy poczciwej sławie, a jako kto może, Niech ku pożytku dobra spólnego pomoże. Komu dowcipu równo z wymowądostaje, Niech szczepi miedzy ludźmi dobre obyczaje; Niechaj czyni porządek, rozterkom zabiega, Praw ojczystych i pięknej swobody przestrzega. A ty, coć Bóg dał siłę i serce po temu, Uderz sie z poganinem, jako słuszecnemu; Prostak to, który wojsko z wielkości szacuje: Zwycięstwo liczby nie chce, męstwa potrzebuje. Śmiałemu wszędy równo, a o wolność miłą Godzi sie oprzeć by więc i ostatnią siłą; Nie przegra, kto frymarczy na sławę żywotem, Azaby go lepiej dał w cieniu darmo potem?";163;0;0;;;
Jan Kochanowksi;J. Kochanowki;Pieśń XVIII;"Ucieszna lutni, w której słodkie strony  Bijąc, Amfijon kamień rozproszony Zwabił na kupę, a z chętnej opoki Wstał mur szeroki. Niemowna przed tym ani ulubiona, Dziś na wszytek świat wielce zalecona, Zaśpiewaj, co by trudnej Bogumiły Uszy lubiły. Która jakoby źrzóbek niełapany Ani pasterzką ręką ugłaskany Ucieka w pole, a pędęm człowieka Mija z daleka. Ty umiesz tygry, umiesz lasy wodzić I bieg pochopnym strumieniom zagrodzić; Tobie ustąpił stróż nieokrócony  Piekielnej brony, Cerber, chocia mu wściekły łeb nakrywa Sto srogich wężów, a para smrodliwa I sprosna piana ciecze miedzy zęby Z trojakiej gęby. Biedny Iksyjon, Tytyjus zmiękczony, Rozśmiał sie nie chcąc; i dzban osuszony Stał chwilę, za czym cieszył twój rym drogi Dziewki niebogi. Niech Bogumiła srogość jadowitą Złych panien słyszy i wody niesytą Banię bezdenną, i pomstę nieskorą, Którą źli biorą Na drugim świecie. Bo co, prze żywego Boga, już mogły uczynić gorszego? Pomordowały, jędze niecnotliwe, Męże właściwe. Jedna z nich, wierna łożu małżeńskiemu, Przeciwko ojcu krzywoprzysiężnemu Zacnie skłamała: panna czci bez końca Pod kręgiem słońca. Która: «Wstań — rzekła — wstań, mężu, by wieczny Sen na cię nie padł, skądeś ty bezpieczny; Schroń sie przed ojcem i przed bezecnemi Siostrami złemi, Które jak lwice z głodu nieznośnego Wpadwszy na stado, każda morzy swego; Ja, litościwsza, ani cię chcę tykać, Ani zamykać. Mnie niechaj ojciec trzyma w pęcie srogim, Żem lutość miała nad mężem ubogim; Mnie niechaj zaśle w pogańskie narody Przez morskie wody.";224;0;0;;;
Jan Kochanowksi;J. Kochanowki;Pieśń XVII;Niegodzien tego ten świat zawikłany, Aby miał na nim rozumem nadany  Człowiek polegać, a swe szczęśliwości Sadzić na jego płochej odmienności. Co ma ten żywot, na co by bezpiecznie Człowiek mógł kazać? Niedługo kóniecznie  Doniesie czaszę pachołek do gęby, A przed się i w tym straci czasem zęby. Morze nie stoi nigdy, zawżdy płynie: Teraz kędzierze nastrzępi, w godzinie Dnem wzgórę stanie, a ogromne wały  Wysokich będą obłoków sięgały. Cnota mój kompas, który nie w pół nocy, Ale w pół zbytków bije. Niech sie smocy I wszytko bydło Proteowe jeży, Łódź moja przedsię swym pędem pobieży.;93;0;0;;;
Jan Kochanowksi;J. Kochanowki;Pieśń XVI;"Nic po tych zbytnich potrawach, nic po tym Śrebrze na służbie i obiciu złotym; Nam k woli, kędy róża pozno kwitnie Nie szukaj zbytnie. Dobra-ć i miętka, co ją najdzie wszędzie; A kiedy równe towarzystwo siędzie, Prędka dobra myśl, a tym jeszcze chutniej, Gdy nie bez lutniej. Lutnia — wódz tańców i pieśni uczonych, Lutnia — ochłoda myśli utrapionych: Ta serce miękczy swym głosem przyjemnym Bogom podziemnym.";65;0;0;;;
Jan Kochanowksi;J. Kochanowki;Pieśń XV;"Nie zawżdy Apollo strzela, Ale łuk z lutnią podziela; Nie zawżdy Mars hufy wodzi, Czasem też pod sieć ugodzi. Nie zawżdy grad z góry leci Albo burza niebo szpeci; Chmury czarne wiatr wojuje, A pogoda następuje. Takżeć słusze człowiekowi Odejmać sie frasunkowi, A jako niewdzięczne brzemię Uderzyć troski o ziemię. Cokolwiek raz przeminęło, Niewrócony koniec wzięło, A przyszły czas Bóg ma w mocy, Pogrążony w twardej nocy. Dosyć na rozum człowieczy Dzień dzisiejszy mieć na pieczy; Ostatek na Boga wkładaj, A dobrze żyć nie odkładaj. Żyj dobrze, nie odkładając; Bo dalszych czasów czekając, Niepodobnym obyczajem, Nie począwszy żyć, przestajem.";95;0;0;;;
Jan Kochanowksi;J. Kochanowki;Pieśń XIV;"Wy, którzy Pospolitą Rzeczą władacie, A ludzką sprawiedliwość w ręku trzymacie; Wy, mówię, którym ludzi paść poruczono I zwierzchności nad stadem Bożym zwierzono, Miejcie to przed oczyma zawżdy swojemi, Żeście miejsca zasiedli Boże na ziemi, Z którego macie nie tak swe własne rzeczy Jako wszytek ludzki mieć rodzaj na pieczy. A wam więc nad mniejszemi zwierzchność jest dana, Ale i sami macie nad sobą Pana, Któremu kiedyżkolwiek z spraw swych uczynić Poczet macie; trudnoż tam krzywemu wynić. Nie bierze ten Pan darów ani sie pyta, Jesli kto chłop czyli sie grofempoczyta; W siermiędze li go widzi, w złotych li głowach, Jesli namniej przewinił, być mu w okowach. Więc ja podobno z mniejszym niebezpieczeństwem Grzeszę, bo sam sie tracę swym wszeteczeństwem; Przełożonych występki miasta zgubiły I szerokie do gruntu carstwa zniszczyły.";127;0;0;;;
Jan Kochanowksi;J. Kochanowki;Pieśń XIII;"Panu dzięki oddawajmy, Jego łaskę wspominajmy, Który hardym miesza rzeczy, A skromne ma na swej pieczy. On hardy, nieunoszony, On tyran północnej strony, Któremu, jako sam mniema, Świat tak wielki równia nie ma, Car moskiewski plac mężnemu Puścił królowi polskiemu; Nie oparł sie aż o lody Niepławnej północnej wody. Granic i zamków budownych  Odbieżał, i miast warownych; Płatna to, kiedy o duszę, I sam go obmówić muszę. Obróć swój koń prędkonogi, Nieścigniony care drogi. Chcesz być groźnym, a uciekasz; Jesliś płochy, hardzie nie każ. Teraz był czas porokować, Komu szłyk naprzód zdejmować; Teraz sie było dowiadać, Kto ma naprzód z konia spadać. Bóg pomóż, królu jedyny Szerokiej polskiej krainy; Umiesz ty hardym dogodzić Ani sie im dasz rozwodzić. Zdjąłeś maszkarę butnemu Tyranowi moskiewskiemu; Okazałeś, że nie kąsa, Chocia to porożem wstrząsa. W zamcech nadzieję pokładał, Ale i tych prędko stradał. Nie przyszło mu do odsieczy; Głowy ostrzec barziej k rzeczy. Znowu tedy, skąd był wyszedł, W ręce polskie Połock przyszedł, Za powodem szczęśliwego Stefana, króla polskiego. Nie pomogły kule częste, Zręby mocne, baszty gęste: Puściły żelazne brony. A ty, królu niezmożony, Nie tylko zamki budowne I twierdze bierzesz warowne, Ale co chwalniejsza w tobie, Jesteś silen i sam sobie.";189;0;0;;;
Jan Kochanowksi;J. Kochanowki;Pieśń XII;"Nie masz, i po drugi raz nie masz wątpliwości, Żeby cnota miała być kiedy bez zazdrości: Jako cień nieodstępny ciała naszladuje, Tak za cnotą w też tropy zazdrość postępuje. Nie może jej blasku znieść ani pojźrzeć w oczy, Boleje, że kto przed nią kiedy wysszej skoczy; A iż baczy po sobie, że sie wspinać prózno, Tego ludziom uwłóczy, w czym jest od nich rózno. Ale człowiek, który swe Pospolitej Rzeczy Służby oddał, tej krzywdy nie ma mieć na pieczy; Dosyć na tym, kiedy praw, ani niesie wady; Niechaj drugi boleje, niech sie spuka jady. Cnota (tak jest bogata) nie może wziąć szkody  Ani sie też ogląda na ludzkie nagrody; Sama ona nagrodą i płacą jest sobie I krom nabytych przypraw świetna w swej ozdobie. A jesli komu droga otwarta do nieba, Tym, co służą ojczyźnie. Wątpić nie potrzeba, Że co im zazdrość ujmie, Bóg nagradzać będzie, A cnota kiedykolwiek miejsce swe osiędzie.";151;0;0;;;
Jan Kochanowksi;J. Kochanowki;Pieśń XI;"Stateczny umysł pamiętaj zachować, Jesli cię pocznie nieszczęście frasować; Także i góry nie radzęć wylatać, Kiedy sie Szczęście z tobą imie bratać. Śmierci podległy człowiecze cnotliwy, Choć wszytek twój wiek będzie frasowliwy, Chocia też czasem, siedząc z przyjacioły, Przy dobrym trunku strawisz dzień wesoły; Tu przy ciekącym, przezornym strumieniu. Każ stół gotować w jaworowym cieniu; Każ wino nosić, póki beczka leje, Póki wiek służy, a śmierć nie przyspieje. Postąpisz z włości drogo zapłaconych, Postąpisz z dworu i gmachów złoconych; A co zebrania twego kolwiek będzie, To wszytko przyszły namiastek osiędzie. Bądź sie kto zacnym rodził i bogatym, Bądź niewolnikiem, u śmierci nic na tym; Czyjkolwiek naprzód los wynidzie, wsiadaj, Wieczny wygnańcze, ani więc odkładaj.";109;0;0;;;
Jan Kochanowksi;J. Kochanowki;Pieśń X;"Może kto ręką sławy dostać w boju, Może wymową i rządem w pokoju; Lecz jesli żona męża nie ozdobi, Mąż prózno robi. Kto z gospodarstwa, a kto zaś z wysługi Zbierze pieniądze i z kupiectwa drugi, Jesli sie żona nie przyłoży k temu, Zginąć wszytkiemu. Żona uczciwa ozdoba mężowi I napewniejsza podpora domowi: Na niej rząd wszystek; swego męża ona Głowy korona. Ona mężowym kłopotom zabiega  I jego wczasu na wszystkim przestrzega; Ona wywabić troskę umie z głowy Słodkiemi słowy. Ona dziateczki ojcowi podobne Rodzi, skąd rostą pociechy osobne; Ani już spadków upatrują krewni, Dziedzica pewni. Trzykroć szczęśliwy, któremu Ty zdarzysz Ten związek, Panie; ale zły towarzysz  Odejmie wszytko, że troski w pół wieka Zgryzą człowieka.";114;0;0;;;
Jan Kochanowksi;J. Kochanowki;Pieśń III;"Dzbanie mój pisany, Dzbanie polewany, Bądź płacz, bądź żarty, bądź gorące wojny, Bądź miłość niesiesz albo sen spokojny, Jakokolwiek zwano Wino, co w cię lano, Przymkni sie do nas a daj sie nachylić, Chciałbym twym darem gości swych posilić. I ten cię nie minie, Choć kto mądrym słynie; Pijali przedtym i filozofowie, A przed się mieli spełna rozum w głowie. Ty zmiękczysz każdego, Nastateczniejszego; Ty mądrych sprawy i tajemną radę  Na świat wydawasz przez twą cichą zdradę. Ty cieszysz nadzieją Serca, które mdleją; Ty ubogiemu przyprawujesz rogi, Że mu ani król, ani hetman srogi. Trzymaj sie na mocy, Bo cię całej nocy Z rąk nie wypuścim, aż dzień, jako trzeba, Gwiazdy rozpędzi co do jednej z nieba.";112;0;0;;;
Jan Kochanowksi;J. Kochanowki;Pieśń I;"Byś wszystko złoto posiadł, które — powiadają — Gdzieś daleko gryfowie i mrówki kopają; Byś pałace rozwodził nie tylko na ziemi, Lecz i morza kamieńmi zabudował swemi; Jesli dyjamentowe goździe Mus ma w ręku, Któremi natwardszego umie pożyć sęku, Ani ty wyswobodzisz serca z ciężkiej trwogi, Ani z okrutnej śmierci sideł wyrwiesz nogi. Lepiej polnych Tatarów dawny zwyczaj niesie, U których każdy swój dom wozi na kolesie; Lepszego rządu Gete grubi używają, Gdzie niwy nie mierzone wolne zboża dają. Tam niewinna macocha dziatek pierwszej żony, Sirót nędznych, przestrzega wczasu z każdej strony; Ani z wielkim posagiem męża rządzi, ani Nadzieje kładzie w gładkim miłosniku pani. Wielki posag rodziców postępki uczciwe, A k temu obyczaje skromne i wstydliwe; Występnych tam nie cierpią, lecz kto będzie krzywy, Niech sie wierci, jako chce, nie zostanie żywy. O, ktokolwiek będzie chciał mordy niecnotliwe I domowe okrócić najazdy krwie chciwe, Jesli pragnie ojczyzny ojcem być nazwany I tymże na wysokich kolumnach pisany, Niech objeździć swą wolą śmie nieokróconą, A jego sprawy przyszłe wieki więc wspomioną; Ponieważ cnocie żywej my źli, nie życzemy, Aż gdy nam z oczu zniknie, toż jej żałujemy. Co po tych skargach próznych, jesli na występy Przez spary — jako mówią — patrza urząd tępy? Po co statut i prawa chwalebne stawiamy, Jesli sie obyczajów dobrych nie trzymamy? Nie odstraszą zbytecznym ogniem zarażone Kupca kraje chciwego ani przesadzone  Mrozem gwałtownym pola; żeglarze bywali  Wszystek świat, jako wielki, kołem objechali. Ubóstwo, hańba wielka, każe człowiekowi Czynić i cierpieć wszystko; już on i wstydowi Mir dawno wypowiedział, i cnocie, niedbały, Poświęconej nie myśli dostępować skały. Albo my do spólnego skarbu, gdzie życzliwa Ludzka pochwała";250;0;0;;;
Jan Kochanowksi;J. Kochanowki;Pieśń II;"Serce roście patrząc na te czasy! Mało przed tym gołe były lasy, Śnieg na ziemi wysszej łokcia leżał, A po rzekach wóz nacięższy zbieżał. Teraz drzewa liście na sie wzięły, Polne łąki pięknie zakwitnęły; Lody zeszły, a po czystej wodzie Idą statki i ciosane łodzie. Teraz prawie świat sie wszystek śmieje, Zboża wstały, wiatr zachodny wieje; Ptacy sobie gniazda omyślają, A przede dniem śpiewać poczynają. Ale to grunt wesela prawego, Kiedy człowiek sumnienia całego  Ani czuje w sercu żadnej wady, Przecz by sie miał wstydać swojej rady. Temu wina nie trzeba przylewać Ani grać na lutni, ani śpiewać; Będzie wesół, byś chciał, i o wodzie, Bo sie czuje prawie na swobodzie. Ale kogo gryzie mól zakryty, Nie idzie mu w smak obiad obfity; Żadna go pieśń, żadny głos nie ruszy, Wszystko idzie na wiatr mimo uszy. Dobra myśli, której nie przywabi, Choć kto ściany drogo ujedwabi, Nie gardź moim chłodnikiem chróścianym, A bądź ze mną, z trzeźwym i z pijanym!";155;0;0;;;
Jan Kochanowksi;J. Kochanowki;Tren I. (Wszytki płacze, wszytki łzy Heraklitowe…);"Wszytki płacze, wszytki łzy Heraklitowe I lamenty, i skargi Symonidowe, Wszytki troski na świecie, wszytki wzdychania I żale, i frasunki, i rąk łamania, Wszytki a wszytki zaraz w dom sie mój noście, A mnie płakać mej wdzięcznej dziewki pomoście, Z którą mię niepobożna śmierć rozdzieliła I wszytkich moich pociech nagle zbawiła.Tak więc smok, upatrzywszy gniazdo kryjome, Słowiczki liche zbiera, a swe łakome Gardło pasie; tym czasem matka szczebiece Uboga, a na zbójcę co raz sie miece. Uboga, a na zbójcę co raz sie miece. Prózno, bo i na samę okrutnik zmierza, A ta nieboga ledwe umyka pierza. «Prózno płakać» — podobno drudzy rzeczecie. Cóż, prze Bóg żywy, nie jest prózno na świecie? Wszystko prózno; macamy, gdzie miękcej w rzeczy, A ono wszędy ciśnie: błąd wiek człowieczy. Nie wiem, co lżej: czy w smutku jawnie żałować, Czyli sie z przyrodzeniem gwałtem mocować.";127;0;0;;;
Jan Kochanowksi;J. Kochanowki;Pieśń I;"Przeciwne chmury słońce nam zakryły I niepogodne deszcze pobudziły, Wody z gór szumią, a pienista Wilna  Już brzegom silna. Strach patrzać na to częste połyskanie; A prze to srogie obłoków trzaskanie, Kładą sie lasy, a piorun, gdzie zmierzy, Źle nie uderzy. Zakładaj korab’, cieśla nauczony, A kto wie, jesli nie wrócą sie ony Nieszczęsne czasy, kiedy powódź była Świat zatopiła. Sześć niedziel w ten czas lał deszcz nie przestając, A ziemia, nowe źrzódła pobudzając, Rzek przymnażała, tak iż morskie wały  Wylać musiały. Z ludźmi pospołu i miasta, i grody Nieuśmierzone zatopiły wody; Nie wysiedział sie pasterz z bydłem w cale  Na żadnej skale. Ryby po górach wysokich pływały, Gdzie ledwe przedtym pióra donaszały Mężnej orlice, gdy do miłych dzieci Z obłowem leci. Ale na ten czas i matkę, i syny Pożarła woda, i wszystek źwierz iny; Sam Noe został, przy nim żona tylko A dziatek kilko. Nieżyzne w cnotę to tam były lata, Gdzie ledwe jeden ze wszytkiego świata Nalezion, co go Bóg w cale zachował, Gdy nierząd psował. Ten, będąc z łaski Pańskiej ostrzeżony, Zbudował sobie korab’ niezmierzony, Na którym pływał czasu złej przygody Po wierzchu wody. A wszyscy inszy nagle zagarnieni I w głębokościach morskich zatopieni; Niebo a morze, te dwie rzeczy były Świat zastąpiły. A kiedy sie już prawie dosyć zstało Pańskiemu gniewu, po trosze spadało Wielkiego morza, aż za czasem skały Z wody wyźrzały. Potym i zbytnie zawarły sie zdroje, A bystre rzeki wpadły w brzegi swoje; Ziemia ku słońcu pełne ciężkiej rosy Rozwiła włosy. A trupy wkoło straszliwe leżały,";250;0;0;;;
Jan Kochanowksi;J. Kochanowki;Pieśń II;"Nie dbam, aby zimne skały Po mym graniu tańcowały; Niech mię wilcy nie słuchają, Lasy za mną nie biegają. Hanno, tobie k woli spiewam, Skąd jesli twą łaskę miewam, Przeszedłem już Amfijona I lutnistę Aryjona. Mnie sama twarz nie uwiedzie; I choć druga na plac jedzie  Z herby domów starożytnych, Zacne plemię dziadów bitnych, Ja chcę podobać sie w mowie Nauczonej białejgłowie; Ty mię pochwal, moja pani, Nie dbam, choć kto inszy gani. Cnocie zajźrzą jako żywo, Bujne drzewo wiatrom krzywo; Ale ty chciej pómóc sama, Nie ugrozi zazdrość nama. A jesli me niskie progi Będą godne twojej nogi, Nogi pięknej — nie potrzeba, Dosięgę już głową nieba. Samy cię ściany wołają I z dobrą myślą czekają; Lipa stojąc wpośrzód dworu, Wygląda cię co raz z boru. Każ bystre konie zakładać, A sama sie gotuj wsiadać; Teraz naweselsze czasy, Zielenią sie pięknie lasy. Łąki kwitną rozmaicie, Zająca już nie znać w życie, Przy nadziei oracz ścisły, Że będzie miał z czym do Wisły. Stada igrają przy wodzie, A sam pasterz, siedząc w chłodzie, Gra w piszczałkę proste pieśni, A faunowie skaczą leśni. Kwap sie, póki jasne zorze Nie zapadną w bystre morze; Po chwili ćmy czarne wstaną, Co noc noszą nienaspaną.";194;0;0;;;
Jan Kochanowksi;J. Kochanowki;Tren V. (Jako oliwka mała pod wysokim sadem…);"Jako oliwka mała pod wysokim sadem Idzie z ziemie ku górze macierzyńskim szladem, Jeszcze ani gałązek, ani listków rodząc, Sama tylko dopiro szczupłym prątkiem wschodząc; Tę, jesli ostre ciernie lub rodne pokrzywy Uprzątając, sadownik podciął ukwapliwy, Mdleje zaraz, a zbywszy siły przyrodzonej, Upada przed nogami matki ulubionej.Takci sie mej namilszej Orszuli dostało: Przed oczyma rodziców swoich rostąc, mało Od ziemie sie co wznióswszy, duchem zaraźliwym Srogiej śmierci otchniona, rodzicom troskliwym U nóg martwa upadła. O zła Persefono, Mogłażeś tak wielu łzam dać upłynąć płono?";84;0;0;;;
Jan Kochanowksi;J. Kochanowki;Tren IX. (Kupić by cię, mądrości, za drogie pieniądze…);"Kupić by cię, mądrości, za drogie pieniądze, Która (jesli prawdziwie mienią) wszytki żądze, Wszytki ludzkie frasunki umiesz wykorzenić, A człowieka tylko nie w anioła odmienić, Który nie wie, co boleść, frasunku nie czuje, Złym przygodam nie podległ, strachom nie hołduje. Ty wszytki rzeczy ludzkie masz za fraszkę sobie, Jednaką myśl tak w szcześciu, jako i w żałobie Zawżdy niesiesz; ty śmierci namniej sie nie boisz, Bezpieczną, nieodmienną, niepożytą stoisz. Ty bogactwa nie złotem, nie skarby wielkiemi, Ale dosytem mierzysz i przyrodzonemi Potrzebami; ty okiem swym nieuchronionym Nędznika upatrujesz pod dachem złoconym, A uboższym nie zajźrzysz szcześliwego mienia, Kto by jedno chciał słuchać twego upomnienia. Nieszcześliwy ja człowiek, którym lata swoje Na tym strawił, żebych był ujźrzał progi twoje. Terazem nagle z stopniów ostatnich zrzucony I miedzy insze, jeden z wiela, policzony.";112;0;0;;;
Jan Kochanowksi;J. Kochanowki;Pieśń XIV;"Patrzaj, jako śnieg po górach sie bieli, Wiatry z pułnocy wstają, Jeziora sie ścinają, Żorawie, czując zimę, precz lecieli. Nam nie lza, jedno patrzać też swej rzeczy: Niechaj drew do komina, Na stół przynoszą wina, Ostatek niechaj Bóg ma na swej pieczy. Przypadków dalszych żaden z nas nie zgadnie; I prózno myślić o tym, Co z nami będzie potym; W godzinie wszystko Bóg wywróci snadnie. Krótki wiek długiej nadzieje nie lubi. Niechaj nie schodzi cało, Coć sie do rąk dostało; Za to, co ma być, żaden ci nie ślubi. Jeleniom nowe rogi wyrastają; Nam, gdy raz młodość minie, Już na wiek wiekóm ginie, A zawżdy gorsze lata przypadają.";104;0;0;;;
Jan Kochanowksi;J. Kochanowki;Pieśń XXII;"Rozumie mój, prózno sie masz frasować: Co zginęło, trudno tego wetować; Póki czas był, póki szczęście służyło, Czegoś żądał, o wszystko łacno było. Teraz widzisz, że nam niebo nie sprzyja: W czym sie kochasz, to cię daleko mija. Cóż temu rzec? I szkoda głowy psować; Lepiej sie nam na lepsze czasy chować. A nie mniemaj, byś sam był w tej niewoli: Nalazłby sie, kogo to nie mniej boli; Jeno ludzie snadniej zakryć umieją, Acz nie z serca, z wierzchu sie przedsię śmieją. Mnie, smutnego, ten dowcip nie ratuje, Wyda mię twarz, gdy sie serce źle czuje. Wszakoż widzę, że sie prózno frasować: Co zginęło, trudno tego wetować.";103;0;0;;;
Jan Kochanowksi;J. Kochanowki;Pieśń XXIII;"Nieźle czasem zamilczeć, co człowieka boli, By nie znał nieprzyjaciel, że cię ma po woli; Ale to nade wszystko za raz odżałować, A niewdzięcznemu panu tudzież podziękować. Cierpiałem ja tak wiele, że mię wstyd powiadać, A mógłby mi bezpiecznie każdy głupstwo zadać, Żem sie dał za nos wodzić czas tak barzo długi, Bacząc, że w małej wadze były me posługi. Chciałem złość jakokolwiek wytrwać uprzejmością, A zwyciężyć niewdzięczność swoją statecznością; Ale moja uprzejmość i statek był prózny, A jej niebaczny umysł zawżdy memu rózny. Bóg was żegnaj, niewdzięczne i nieludzkie wrota, Świadome mych częstych dróg i mego kłopota; Bodaj tu pajęczyna i pleśń na was padła, A te niewierne zamki rdza plugawa zjadła!";110;0;0;;;
Jan Kochanowksi;J. Kochanowki;Pieśń XXIV;"Zegar, słyszę, wybija, Ustąp, melankolija! Dosyć na dniu ma statek, Dobrej myśli ostatek. U Boga każdy błazen, Choć tu przymówki prazen, A im sie barziej sili, Tym jeszcze więcej myli. A kto by chciał na świecie Uważyć, co sie plecie, Dziwnie to prawdy blisko, Że człek - Boże igrzysko. Dygnitarstwa, urzędy, Wszystko to jawne błędy; Bo nas równo śmierć sadza Ani pomoże władza. A nad chłopa chciwego Nie masz nic nędzniejszego; Bo na drugiego zbiera, A sam głodem umiera. Więc by tacy synowie Byli jako ojcowie, Dawno by z tej przyczyny Świat sie jął żebraniny. Lecz temu Bóg poradził, Bo co jeden zgromadził, To drugi wnet rozciska; Niech świata głód nie ściska. Po śmierci trudno rządzić; Tyś mógł, ojcze, nie błądzić, Syn tylko worki zliczy, W rozumie nie dziedziczy.";128;0;0;;;
Jan Kochanowksi;J. Kochanowki;Raki;"Folgujmy paniom nie sobie, ma rada; Miłujmy wiernie nie jest w nich przysada. Godności trzeba nie za nic tu cnota, Miłości pragną nie pragną tu złota. Miłują z serca nie patrzają zdrady, Pilnują prawdy nie kłamają rady. Wiarę uprzejmą nie dar sobie ważą, W miarę nie nazbyt ciągnąć rzemień każą. Wiecznie wam służę nie służę na chwilę, Bezpiecznie wierzcie nierad ja omylę.";62;0;0;;;
Jan Kochanowksi;J. Kochanowki;O żywocie ludzkim;"Fraszki to wszytko, cokolwiek myślemy, Fraszki to wszytko, cokolwiek czyniemy; Nie masz na świecie żadnej pewnej rzeczy, Próżno tu człowiek ma co mieć na pieczy. Zacność, uroda, moc, pieniądze, sława, Wszystko to minie jako polna trawa; Naśmiawszy się nam i naszym porządkom, Wemkną nas w mieszek, jako czynią łątkom.";49;0;0;;;
Jan Kochanowksi;J. Kochanowki;Na lipę;Gościu, siądź pod mym liściem, a odpoczni sobie! Nie dójdzie cię tu słońce, przyrzekam ja tobie, Choć się nawysszej wzbije, a proste promienie Ściągną pod swoje drzewa rozstrzelane cienie. Tu zawżdy chłodne wiatry z pola zawiewają, Tu słowicy, tu szpacy wdzięcznie narzekają. Z mego wonnego kwiatu pracowite pszczoły Biorą miód, który potym szlachci pańskie stoły. A ja swym cichym szeptem sprawić umiem snadnie, Że człowiekowi łacno słodki sen przypadnie. Jabłek wprawdzie nie rodzę, lecz mię pan tak kładzie Jako szczep napłodniejszy w hesperyskim sadzie.;84;0;0;;;
Jan Kochanowksi;J. Kochanowki;Tren III. (Wzgardziłaś mną, dziedziczko moja ucieszona…);"Wzgardziłaś mną, dziedziczko moja ucieszona. Zdałać sie ojca twego barziej uszczuplona Ojczyzna, niżlibyś ty przestać na niej miała; To prawda, żeby była nigdy nie zrownała Z ranym rozumem twoim, z pięknemi przymioty, Z ktorych sie już znaczyły twoje przyszłe cnoty O słowa, o zabawo, o wdzięczne ukłony, Jakożem ja dziś po was wielce zasmęcony. A ty, pociecho moja, już mi sie nie wrócisz Na wieki ani mojej tesknice okrócisz. Nie lza, nie lza, jedno sie za tobą gotować, A stopeczkami twemi ciebie naszladować. Tam cię ujźrzę, da Pan Bóg, a ty więc z drogiemi Rzuć sie ojcu do szyje ręczynkami swemi.";86;0;0;;;
Jan Kochanowksi;J. Kochanowki;Tren VI. (Ucieszna moja śpiewaczko, Safo słowieńska…);"Ucieszna moja śpiewaczko, Safo słowieńska, Na którą nie tylko moja cząstka ziemieńska, Ale i lutnia dziedzicznym prawem spaść miała; Tęś nadzieję już po sobie okazowała, Nowe piosnki sobie tworząc, nie zamykając Ustek nigdy, ale cały dzień prześpiewając, Jako więc lichy słowiczek w krzaku zielonym Całą noc prześpiewa gardłkiem swym ucieszonym. Prędkoś mi nazbyt umilkła, nagle cię sroga Śmierć spłoszyła, moja wdzięczna szczebiotkodroga. Nie nasyciłaś mych uszu swymi piosnkami I tę trochę teraz płacę sowicie łzami. A tyś ani umierając śpiewać przestała, Lecz matkę ucałowawszy, takeś żegnała: «Już ja tobie, moja matko, służyć nie będę Ani za twym wdzięcznym stołem miejsca zasiędę; Przyjdzie mi klucze położyć, samej precz jechać, Domu rodziców swych miłych wiecznie zaniechać». To, i czego żal ojcowski nie da serdeczny Przypominać więcej, był jej głos ostateczny. A matce, słysząc żegnanie tak żałościwe, Dobre serce, że od żalu zostało żywe.";130;0;0;;;
Jan Kochanowksi;J. Kochanowki;Tren VII. (Nieszczęsne ochędóstwo, żałosne ubiory…);Nieszczesne ochędóstwo, żałosne ubiory Mojej namilszej cory, Po co me smutne oczy za sobą ciągniecie? Żalu mi przydajecie. Już ona członeczków swych wami nie odzieje, Nie masz, nie masz nadzieje. Ujął ją sen żelazny, twardy, nieprzespany. Już letniczek pisany  I uploteczki wniwecz, i paski złocone - Matczyne dary płone. Nie do takiej łóżnice, moja dziewko droga, Miała cię mać uboga Doprowadzić, nie takąć dać obiecowała Wyprawę, jakąć dała. Giezłeczkoć tylko dała a lichą tkaneczkę, Ociec ziemie bryłeczkę W główki włożył. Niestetyż, i posag i ona W jednej skrzynce zamkniona.;80;0;0;;;
Jan Kochanowksi;J. Kochanowki;Tren VIII. (Wielkieś mi uczyniła pustki w domu moim…);Wielkieś mi uczyniła pustki w domu moim, Moja droga Orszulo, tym zniknienim swoim. Pełno nas, a jakoby nikogo nie było: Jedną maluczką duszą tak wiele ubyło. Tyś za wszytki mówiła, za wszytki śpiewała, Wszytkiś w domu kąciki zawżdy pobiegała. Nie dopuściłaś nigdy matce sie frasować Ani ojcu myśleniem zbytnim głowy psować, To tego, to owego wdzięcznie obłapiając I onym swym uciesznym śmiechem zabawiając. Teraz wszytko umilkło, szczere pustki w domu, Nie masz zabawki, nie masz rośmiać sie nikomu. Z każdego kąta żałość człowieka ujmuje, A serce swej pociechy darmo upatruje.;80;0;0;;;
Jan Kochanowksi;J. Kochanowki;Pieśń IV;"Złota to strzała i krom wszego jadu była, Którą mię niepochybna Miłość ugodziła. Bo ja w swym miłowaniu troski nie najduję, Owszem, radość na sercu niewymowną czuję. Nie to niewola służyć, ale służyć temu, Kto twych posług niewdzięczen, to sie nawiętszemu Nieszczęściu równa; tobie dzięka bądź, Miłości, Iżeś mię uchowała takowej żałości. Ma to twarz twoja, panno wszech piękniejsza, w sobie, Że człowiek rad i nierad musi służyć tobie. Ale to zaś niosą twe święte obyczaje, Że, by kto mógł być wolen, raczej ci sie daje. Chciałbym tak być szczęśliwy i życzyłbym sobie, Abych już tę na wieki łaskę znał po tobie; A bodaj ta wdzięczna twarz odmiany nie znała, Byś dobrze i Sybillę laty przerównała.";111;0;0;;;
Jan Kochanowksi;J. Kochanowki;Pieśń VIII;"Gdzieśkolwiek jest, Bożeć pośli dobrą godzinę; Jaciem twój był jako żywo, i twoim zginę. Tak to Bóg przejźrzał od wieku; a nie żałuję, Bo w tobie więcej niż we stu inszych najduję. Nie tylkoś nad insze gładszą sie urodziła, Aleś i zwyczajmi twarzy nic nie zelżyła; A jako wdzięcznie szmarakiem złoto sie dwoi, Tak tej szlachetnej duszy w tym ciele przystoi. Szczęśliwy ja człowiek, bych mógł tak użyć tego, Jakobych sie nie omylił, co jest lepszego; Lecz jako na błędnym morzu, nie tam, gdzie chcemy, Ale gdzie nas wiatry niosą, płynąć musiemy. Jednak albo miłość zmyśla sny sama sobie, Albo i ty nie chcesz, bych miał zwętpić o tobie. Ta nadzieja świat mi słodzi; a bych inaczej Doznać miał (uchowaj, Panie), umarłbym raczej.";120;0;0;;;
Jan Kochanowksi;J. Kochanowki;Pieśń XI;"Stronisz przede mną, Neto nie tykana, By więc sarneczka, kiedy obłąkana Macierze szuka po górach ustronnych, Nie bez bojaźni i postrachów płonnych. Bo by sie namniej na drzewie wzjeżyły Powiewne listki, by namniej ruszyły Jaszczórki krzakiem, ta sie dusza zlęknie, Aż od bojaźni na ziemi przyklęknie. Lecz ja nie jako niedźwiedź albo mściwa Myślę cię drapać lwica popędliwa; Przestań też kiedy za macierzą chodzić, Już się ty możesz mężowi przygodzić.";67;0;0;;;
Jan Kochanowksi;J. Kochanowki;Pieśń XIX;"Żal mi cię, niebogo, Że nie masz nikogo, Co by cię przestrzegł; słuchaj ale mało, A potym uczyń, coć sie będzie zdało. Bodaj sie przepadło To twoje źwierciadło: Bo tobą szali, a ty sie nie czujesz, Dawno sie nie swej twarzy przypatrujesz. Popatrz miedzy szoty prawdziwszej roboty: Ujźrzysz tam i płeć chropawą, i zęby Nieprawie białe, jeno uchyl gęby. Więc i lat tak snadnie Mamka-ć nie ukradnie; Bo łacno zliczysz pod oczyma karby, Tego nie zetrą i weneckie farby. Aż sie za cię wstydzę, Gdy cię w tańcu widzę. Ano wiem, czemuś mi sie nie udała: Prosto jakobyś młodym przyganiała. Takżeć i te stroje Jakoby nie twoje; Tyś sie ubrała prawie wedle świata, A to za krzywdę biorą twoje lata. Nie przeciw sie Zosi, Bo tę miłość nosi, Że musi skakać jako sarna w lesie; A nie sromota, co komu czas niesie. Tobie na twe lata Czas poprzestać świata; Cudniej ci będzie prząść kądziel niż w wieńcu Siedzieć za stołem, babie przy młodzieńcu.";158;0;0;;;
Jan Kochanowksi;J. Kochanowki;Pieśń XX;"Miło szaleć, kiedy czas po temu, A tak, bracia, przypij każdy swemu, Bo o głodzie nie chce sie tańcować, A podpiwszy, łacniej już błaznować. Niech sie tu nikt z państwem nie ozywa Ani z nami powagi używa, Przywileje powieśmy na kołku, A ty wedla pana siądź, pachołku! Tam dobra myśl nigdy nie postoi, Gdzie z rejestru patrzą, co przystoi; A powiem wam, że sie tym świat słodzi, Gdy koleją statek i żart chodzi. Ale to mój zysk, że mię słuchacie, A żadnej mi pełnej nie podacie; Znał kto kiedy poetę trzeźwiego? Nie uczyni taki nic dobrego. Przedsię do mnie, a ja nie zawiodę; Wy też drudzy, co macie pogodę, Każdy swojej włóż w ucho leda co, Nie macie tu oględać sie na co. I z namędrszym nie trzymam w tej mierze, Kto sie długo na dobrą myśl bierze; Czas ucieka, a żaden nie zgadnie, Jakie szczęście o jutrze przypadnie. Dziś bądź wesół, dziś użyj biesiady, O przyszłym dniu niechaj próznej rady; Już to dawno Bóg odmyślił w niebie, A k tej radzie nie przypuszczą ciebie.";169;0;0;;;
Jan Kochanowksi;J. Kochanowki;Do Jana ;Radzę, Janie, daj pokój przedsięwzięciu swemu, Bo bądź krótko, bądź długo, przedsię przydzie k’temu, Że się człowiek obaczy, a co mu dziś miło, To mu będzie za czasem wstyd w oczu mnożyło. Tę rozkosz, którą teraz tak drogo szacujesz, Puścisz taniej po chwili, gdy prawdę poczujesz. A tak, co ma czas przynieść, uprzedź go ty raczej, Odmień swój bieg, a żagle nakręć w czas inaczej! Świadomeś słów łaskawych i pięknej postawy, Zdradę widzisz, znajże więc, co przyjaciel prawy! A ty, o morska Wenus, chluśni z raz tej paniej, A pomści się wzdychania i moich złez na niej! ;98;0;0;;;
Jan Kochanowksi;J. Kochanowki;Do paniej ;"Imię twe, pani, które rad mianuję, Najdziesz w mych rymiech często napisane, A kiedy będzie od ludzi czytane, Masz przed inszymi, jesli ja co czuję. Bych cię z drogiego marmoru postawił, Bych cię dał ulać i z szczerego złota (Czego uroda i twa godna cnota), Jeszcze bych cię czci trwałej nie nabawił. I mauzolea, i egiptskie grody Ostatniej śmierci próżne być nie mogą; Albo je ogień, albo nagłe wody, Albo je lata zazdrościwe zmogą; Sława z dowcipu sama wiecznie stoi, Ta gwałtu nie zna, ta się lat nie boi. ";90;0;0;;;
Jan Kochanowksi;J. Kochanowki;Na butnego ;"Już mi go nie chwal, co to przy biesiedzie Z zwycięstwy na plac i z walkami jedzie; Takiego wolę, co zaśpiewać może I co z pannami tańcować pomoże.";28;0;0;;;
Jan Kochanowksi;J. Kochanowki;Na Fortunę ;"W tym się Fortuny radzić nie potrzeba: Chowaj swe dobrze, coć Bóg życzył z nieba; A kiedy będziesz miał pogodę na co, Łapaj jej z przodku, z tyłu nie masz za co. ";33;0;0;;;
Jan Kochanowksi;J. Kochanowki;Tren XIV. (Gdzie te wrota nieszczęsne, któremi przed laty…);"Gdzie te wrota nieszczesne, któremi przed laty Puszczał sie w ziemię Orfeus, szukając swej straty, Żebych ja też tąż ścieżką swej namilszej córy Poszedł szukać i on bród mógł przebyć, przez który Srogi jakiś przewoźnik wozi blade cienie I w lasy niewesołe cyprysowe żenie. A ty mię nie zostawaj, wdzięczna lutni moja, Ale ze mną pospołu pódź aż do pokoja Surowego Plutona: owa go to łzami, To temi żałosnemi zmiękczywa pieśniami, Że mi moję namilszą dziewkę jeszcze wróci, A ten nieuśmierzony we mnie żal ukróci. Zginąć ci mu nie może; tuć sie wszystkim zostać, Niech sie tylko niedoszłej jagodzie da dostać. Gdzie by też tak kamienne ten Bóg serce nosił, Żeby tam smutny człowiek już nic nie uprosił. Cóż temu rzec? Więc tamże już za jedną drogą Zostać, a z duszą zaraz zewlec troskę srogą.";116;0;0;;;
Jan Kochanowksi;J. Kochanowki;O liście ;Nie wiem, by ta niemoc była, Co by się nie przyrzuciła. Wczora mi pani pisała, Że po trzy nocy nie spała. Od tych czasów mi nie śmieszno I sam nie śpię, co mię teszno. ;35;0;0;;;
Krzysztof Kamil Baczyński;K. K. Baczyński;Oddech wiosenny;W tej porze zmierzchu woda i światło tworzą postaci wiotkie i czyste ciszy jezioro, po którym spływa, jakby po nici, obłoku listek. Moje zwierzątka jak kwiaty ciepłe, wiatr was wysiewa i rozdmuchuje w wielkie centaury, lwy, które krzepną pod powiekami, co ledwo czują, czy to się woda przetacza górą, czy to powietrza rozgrzane chóry. Jakże daleko wojna i życie! O, zapomnienie krótkie jak myśli! Ale się czuje tę czarną chmurę odległą tylko o drżącą szybę, o białe żagle kwitnącej wiśni. Moje rośliny! Pod powiekami, ledwo je zamknę, nim się uchylą, oddech zdobędę, spojrzę za wami, związane z ziemią piękne motyle. Wiem, że pod wami coraz to więdną ciała bolesne — sprężone pręty, że się pod wami złe armie kłębią i że wraz z nimi omijam świętość. Ale w tej porze woda i światło tworzą postaci wiotkie i smukłe, chyba że duchy ciężkie przefruną, nagle uderzą, jakby się stłukły niebios zwierciadła, obłoki runą i znów jak woda bliźnią się miękko pod wyciągniętą topoli ręką. Wiem, że nim oczy zamknę, otworzę, mogę jak pień się obrócić w popiół, ale mi jeszcze ten oddech srebrny, oddech muzyki, nim się zatopią miasta i ludy, nim wrzask rozedrze czarne niebiosa — jak grzmot w katedrze, nim porośniecie, piękne rośliny, tańcem powiewnym, jak strumień płynnym, domy znużone, strzaskane życie, nim nowe ptaki w gniazdach się zlęgną, nim nowi ludzie wyrośli w ciszy wiary swym nowym snom nie przysięgną. 14 V 44 r.;236;1;0;;;
Krzysztof Kamil Baczyński;K. K. Baczyński;Święto umarłych;"Smutek jakże ogromny. Zmierzch duszny dławi. Drzewa i dymy rosną, ziemia się łączy z przestrzenią; zachodzą w sobie jak włosy deszczu białymi kwiatami, to znów, jak sięgnąć, światło porasta brunatną ziemią. Ludzie i zioła jesienne zmieszani, splątani drżą, wiatr niemi targa i dzwoni, nie wiedzieć w serca, czy w liście, a oni coraz bledsi, a drzewa rumienią się, gną, jakby po kropli z nich piły, syciły swój kolor ich krwią. Jak ciężkie statki spływają na dno milczenia domy. W tym kraju ludzie żywi po jednym schodzą do ziemi, mieszkają w głębi ciemności coraz to niżej i niżej, a rude niebo zwolna zaludnia szelest cieni; nie wiedzieć, czy glina tak miękka, że stopy pochłania, gdy liże, czy taka przestrzeń już gęsta, że wchodzą powoli w śmierć po szarych stopniach powietrza. O co uderza pierś, kiedy w szumieniu cmentarza spotyka łodyg ruch. umarli to są, czy żywi tak przemieniają się w puch? * I widać matki skośnie schodzące po murze jak cień; ich usta otworzą się, zamkną, lecz nie uchodzi krzyk. Nie wiedzą, czy to się zaczął ciężki jak kamień dzień, czy to jak sznur szary dusząc wloką się jeszcze sny, w których wydarto im dzieci, a może po prostu wzrok, bo już nie widzą i ślepe powietrze trzepotem tną jak ptaki, aż wreszcie spadają, dymy i szum je oddala. Powietrze porusza skrzydłem, napędza ciemności jak fala, a z niej dziewczyna wyrasta pianą, szumi i świeci, nabrzmiewa kształtem, szeleści, ręce jak gałąź kwitnącą wyrzuca, jak woda opada, wiruje w liści zamieci, szuka,";250;1;0;;;
Krzysztof Kamil Baczyński;K. K. Baczyński;Westchnienie;Deszczu srebrne gałązki rosną jak gotyckich krużganków motyl, ptaki dzwonki zielone niosą na przejrzystych wstążeczkach lotu. Jeden uśmiech dziecinnych lądów błękitniejszy mi jest niż woda, bo mnie żłobi niedobra mądrość, bo się kończy nieżywa młodość. Kurant jeszcze z pnącej się wieży, wzgórz zielonych faluje dywan i poznaję miasto w obłokach, nie wiem tylko, jak się nazywa. Z tych wysokich przelotów we śnie ludzie mali byli jak kwiaty. Przebudzone o śmierć za wcześnie, o, rzeźbione w kolorach światy! Norymbergi, o Awiniony, rączką dziecka rzeźbione w ciszy, jeszcze sobie szum wasz przypomnę, bo za rok już go nie usłyszę. 23 kwiecień 1944 r.;101;1;0;;;
Krzysztof Kamil Baczyński;K. K. Baczyński;***(Nie to, co mi się śniło…);Nie to, co mi się śniło, ale com krwią przepłakał, to widzę, gdy się schylę nad wodą, w której ptaki kreślą węzły daremne, które nie zwiążą bólu ani mi świat utulą, ale się plączą ciemne, ale mi grób rozwiną i rozwijając — miną. Ten świat, gdzie widzieć chciałem roślinnych linii mądrość, gdzie kształty ukochałem i duchy wszystkich rzeczy, ten świat, co miażdżąc leczy, a ginie razem z ciałem, ten świat czy mi się wyśnił jak biała gałąź wiśni, jak tylko wiew anioła, a potem krwią się polał? Czym ja rycerzy widział tam tylko, gdzie się buta jak chmura ciężka toczy, czym ja miłości patrzył przez snem zasnute oczy? A teraz świat-pokuta wystąpił rzeką z brzegów i czy tak znów nauczę mądrości albo chłodu niewypaloną młodość? Trzeba było miłości po jednej tak odrywać, pragnienia krwią nazywać, przywykać tak do rzeczy, jak mi je Bóg zaprzeczył. Aby się stała żywa ziemia ciężka jak zwierzę, w którą już teraz wierzę, której bólem nie przegnę, miłością ledwo sięgnę. Trzeba mi było w ludziach znajdować głaz po głazie, aby mnie trzykroć raził blask niebiosów ogromnych, abym się w nocy budził, w powietrzu szukał, wołał płonących ust anioła. Trzeba mi było jeszcze, żem wierzył w ludzkie czyny, aby opadły deszcze od noży bardziej ostre, aby porosły winy jak suche, gorzkie osty, abym jak wiór ognisty spłonął w oddechu nocy, bym teraz rozwarł oczy, bym teraz wierzyć umiał w to, co lżejsze niż ziemia, w to, co się nie przemienia. 23 kwietnia 1944;246;1;0;;;
Krzysztof Kamil Baczyński;K. K. Baczyński;***(Których nam nikt nie wynagrodzi…);Których nam nikt nie wynagrodzi i których nic nam nie zastąpi, lata wy straszne, lata wąskie jak dłonie śmierci w dniu narodzin. Powiedziałyście więcej nawet niż rudych burz ogromne wstęgi, jak ludzkie ręce złych demonów siejące w gruzach gorzką sławę. Wzięłyście nam, co najpiękniejsze, a zostawiły to, co z gromu, aby tym dziksze i smutniejsze serca — jak krzyż na pustym domu. Lata, o moje straszne lata, nauczyłyście wy nas wierzyć i to był kostur nam na drogę, i z nim się resztę burz przemierzy. Których nam nikt nie wynagrodzi i których nic nam nie zastąpi, lata — ojczyzno złej młodości, trudnej starości dniu narodzin. Bogu podamy w końcu dłonie spalone skrzydłem antychrysta, i on zrozumie, że ta młodość w tej grozie jedna była czysta. 24 III 1944;128;1;0;;;
Krzysztof Kamil Baczyński;K. K. Baczyński;Modlitwa do Bogurodzicy;Któraś wiodła jak bór pomruków ducha ziemi tej skutego w zbroi szereg, prowadź nocne drogi jego wnuków, byśmy milcząc umieli umierać. Któraś była muzyki deszczem, a przejrzysta jak świt i płomień, daj nam usta jak obłoki niebieskie, które czyste — pod toczącym się gromem. Która ziemi się uczyłaś przy Bogu, w której ziemia jak niebo się stała, daj nam z ognia twego pas i ostrogi, ale włóż je na człowiecze ciała. Któraś serce jak morze rozdarła w synu ziemi i synu nieba, o, naucz matki nasze, jak cierpieć trzeba. Która jesteś jak nad czarnym lasem blask — pogody słonecznej kościół, nagnij pochmurną broń naszą, gdy zaczniemy walczyć miłością. 21 III 44 r.;112;1;0;;;
Krzysztof Kamil Baczyński;K. K. Baczyński;Elegia o… [chłopcu polskim];Oddzielili cię, syneczku, od snów, co jak motyl drżą, haftowali ci, syneczku, smutne oczy rudą krwią, malowali krajobrazy w żółte ściegi pożóg, wyszywali wisielcami drzew płynące morze. Wyuczyli cię, syneczku, ziemi twej na pamięć gdyś jej ścieżki powycinał żelaznymi łzami. Odchowali cię w ciemności, odkarmili bochnem trwóg, przemierzyłeś po omacku najwstydliwsze z ludzkich dróg. I wyszedłeś, jasny synku, z czarną bronią w noc, i poczułeś, jak się jeży w dźwięku minut — zło. Zanim padłeś, jeszcze ziemię przeżegnałeś ręką. Czy to była kula, synku, czy to serce pękło? 20 III 1944 r.;92;1;0;;;
Krzysztof Kamil Baczyński;K. K. Baczyński;Ballada o trzech królach;"Tajemnicę przesypując w sobie jak w zamkniętej kadzi ziarno, jechali trzej królowie przez ziemię rudą i skwarną. Wielbłąd kołysał jak maszt, a piasek podobny do wody; i myślał król: «Jestem młody, a nie minął mnie wielki czas. I zobaczę w purpurze rubinów ogień, siły magiczny blask; może stanę się mocniejszy od czynów przez ten jeden, jedyny raz». Tygrys prężył siłę jak wąż, mięśnie w puchu grały jak harfa. Na tygrysie jechał drugi mąż, siwą grzywę w zamyśleniu szarpał. «Teraz — myślał — po latach tylu, gdy zobaczę, jak płomienie cudu drżą, moje czary skarbów mi uchylą, moje wróżby nabiegną krwią. Ziemia pełna jak złoty orzech, pęknie na niej skorupy głaz, usta jaskiń diamentowych otworzy przez ten jeden, jedyny raz». Trzeci król na rybie wielkiej jak wyspa jechał przez stepy podobne szybie błękitnej pod wiatru miechem. Nucił: «Po latach stu kwiat początku i końca ogień w jedno koło związanych nut gdy zobaczę, sam się stanę Bogiem. W suche liście moich ciemnych ksiąg spłynie mądrość odwiecznych gwiazd i osiądzie w misie moich rąk przez ten jeden, jedyny raz». A w pałacach na lądach zielonych, co jak sukno wzburzonej fali, mieli króle trzej błękitne dzwony, w których serca swe na co dzień chowali. A tak spiesznie biegli, że w pośpiechu wzięli tylko myśli pełne grzechu. Więc uklękli trzej królowie zadziwieni, jak trzy słupy złocistego pyłu, nie widzący, że się serca trzy po ziemi wlokły z nimi jak psy smutne z tyłu. I spojrzeli nagle wszyscy trzej, gdzie dzieciątko jak kropla światła, i ujrzeli";250;1;0;;;
Krzysztof Kamil Baczyński;K. K. Baczyński;***(Gdy broń dymiącą z dłoni wyjmę…);Gdy broń dymiącą z dłoni wyjmę i grzbiet jak pręt rozgrzany stygnie, niech mi nie kładą gwiazd na skronie i pomnik niech nie staje przy mnie. Bo przecież trzeba znów pokochać. Palce mam — każdy czarną lufą, co zabić umie. — Teraz nimi grać trzeba, i to grać do słuchu. Bo przecież trzeba znów miłować. Oczy — granaty pełne śmierci, a tu by trzeba w ludzi spojrzeć i tak, by Boga dojrzeć w piersi. Bo przecież trzeba czas przemienić, a tutaj ciemna we mnie siła, i trzeba blaskiem kazać ziemi, by z sercem razem jak krew biła. Wrócę, rzemieślnik skamieniały, pod dach rozległy jasnych pogód, do rzeźb swych — tych, co już się stały, i tych, co stać się jeszcze mogą. I dawne będą wzrok obracać — niezdarne słupy pełne burzy, i te, których nie tknęła praca jak oddech niewidzialnej róży. I pośród nich jakże ja stanę z garścią, co tylko strzelać umie, z wiarą, co śmiercią przeorana, z sercem, co nic już nie rozumie? Ale jeżelim spalił młodość, jak palą kraje w wielkim hymnie, to nie zapomni czas narodu, A Bóg jak płomień stanie przy mnie. I wtedy, wtedy liść mi każdy albo mi wróbel z nieba sfrunie i jego głos — już głosem prawdy, i poznam głos, poczuję: umiem. I szmer ptaszęcy mi przypomni, że znałem miłość, i obudzi zdrętwiałe dłonie — jak łodygi, i pocznę kwiaty, gwiazdy, ludzi, i ziemię w morza szum przemienię, i drzewa w zwierząt linie miękkie, i wtedy spadnie mi na rękę w;250;1;0;;;
Krzysztof Kamil Baczyński;K. K. Baczyński;***(Tych miłości, które z nami…);Tych miłości, które z nami na strumieniach białych płyną, co jak chmury nad głowami czasem każą zapominać, tych miłości jak zwierzęta, co wracają w las od ludzi, węsząc z twarzą wyciągniętą, zanim śmierć ich nie ostudzi, tych miłości, które niosą sok z korzeni w słońce liściem, co jak puch dziewczęcych włosów lekko rosną ku niebiosom, nie wydepczą nienawiści. Tych miłości, o, za wiele, chociaż ziemia jeszcze twarda, nad nią zawsze śpiewu szelest, bo cóż ziemskość? — śmiech, pogarda, bo cóż zbrodnia? — Tylko mocniej za bijące morze sumień kochać każe, za ślad głupi jak ten olbrzym, co się upił, co gdy wstanie, to zrozumie. W nas, co jak pomników głazy, z tych miłości mocno rośnie przez te czasy, nad te czasy, ponad nami — czas miłości. 27 I 44;129;1;0;;;
Krzysztof Kamil Baczyński;K. K. Baczyński;Piosenka śnieżna żołnierza;Śnieg wieje — ciszy gołąb — w miast wyspy lekkie. Szumią miękkie powieki, kręci się białe koło. Zapomniane już, zapomniane to, co kochać było — za wiele: panny smukłe, wiatru fontanny, u jeziora uśpiony jeleń. Przeżegnane krzyżem i ogniem śpiewne kraje, gotyk na szybach, zapomniane te, co szły do mnie, smoki, kwiaty, świecące ryby. Zapomniane będą i czasy, które miłość jak śnieg wypełnia. Na chmur ciemnych spiętrzone lasy pnie się śniegu szumiąca wełna. Pożegnane już, zapomniane. Śnieg jak dłonią zasłoni oczy. Słychać jeszcze — nim chłód zostanie — jak za nami pułk biały kroczy. 14 I 1944;97;1;0;;;
Krzysztof Kamil Baczyński;K. K. Baczyński;Wiersz o cierpieniu;Matce Są ściany z wszystkich czterech stron jak pola pełne śniegu i mrok jest, chłód, jak gdyby dął ogromnej siły martwy biegun. To jest znużenie, może my tak śpimy mocno, biegnąc dalej. Teraz jest wieczór, będą sny, nim nas jak lampę dzień zapali. Widziałem dziś pociągu smugę, tę, co marzyła turkusów ląd, a niosła ciemne ludzkie drogi na śmierć, na śmierć, w zamarzły ogień, do więzień śmierci, tak daleko, jak miłość jest daleko stąd. A ty, co siedzisz senna taka, słyszałaś dziś w ulicy wycie, krzyczało dziecko, może ptak, z którego ktoś wyrywał życie, jakby to była nić głęboka — tak pod tym czasem jest głęboko w ciemności samej — krzyża znak. I ty, co obok czytasz śpiący, przewracasz kartki tak powoli, jak ciała, które huk gorący w twych oczach salwą dzisiaj spalił. A oni patrzą płonąc z wolna, jakby cię z książki kart poznali. I liczysz twarze, co się chwieją, w twych dłoniach czas je na proch pali, takie samotne jak chłód stali, jak tu samotna jest nadzieja. I stoją ściany martwych czynów, jakby w nie wiatr nasączył krwi, ściany zamknięte wspólną winą jak dom bez drzwi. I krzyż jest czarny zawieszony na jednej z czterech nagich ścian, i Bóg ogromny, jakby tony w przestrzeni zmarzłe wielkich dzwonów, i ciemność wieje z pięciu ran. My ciągle senni. Ból daleki, nie zrozumiany nigdy do dna, jak gdyby płomień przez powieki, tak kruszą nas mocarne rzeki i zastygamy w bryły chłodne. A ty, jak kochasz jeszcze, kiedy ukrzyżowany wzgardą Bóg, przed;250;1;0;;;
Krzysztof Kamil Baczyński;K. K. Baczyński;Poległym;Nocą, gdy ciemność jest jak zwierzę czarne, stoi cisza jak lęku drgający biały słup. I żyła śmierci bije: na marne — drży — na marne, a rano znów się potknę o rozkopany grób. A dniem stół pusty stoi, zabrakło na nim rąk, które by razem ze mną wznosiły kruchą sieć, a uporczywe twarze i ciała wokół siedzą, jak gdyby tu przykute miłości mroczną wiedzą, i głos na ścianach osiadł jak szron i dzwoni: «Leć!» I każą mi: «Zapomnij!» Więc ręce ciężkie włożyć w ciężarny ołów gliny i pracy toczyć głaz, więc jeszcze dzień obrócić, jak mokry piach wyłożyć, odetchnąć jeszcze śmiercią i jeszcze, jeszcze raz. A potem znowu noc i słuchać długo trzeba, jak schodów trzask się wznosi, jak dławi płótno czarne, a w szyby śniegu bicz: «Na marne — drży — na marne!» I życie w gardle tkwi jak ostry kamień chleba, i czuję was w ciemności bez ziemi i bez nieba. I wtedy trzeba wierzyć, i każą mi: «Zapomnij!» I trzeba martwą broń zamienić w krzyż i płomień… Ulice moich dróg są wszystkie w górę — strome, i cienka struga krwi jak lont się spala — do mnie. Żelazna miłość — tak — wybuchło, zgasło, starło, pozostał tępy mus, co w pięści tkwi jak gwóźdź. Zapomnieć teraz, zdrętwieć, milczeniem tak się struć, żeby mi pisklę ognia na dłoni nie umarło. Odeszli. Noc po nocy. Coraz to krzyk za gardło i tylko cisza po nich i dzwoni śniegu słup, ale się głupie ciało jak ciężki pień uparło, choć rano;250;1;0;;;
Krzysztof Kamil Baczyński;K. K. Baczyński;Sen;1 Sen supły płaskie najpierw szeleścił jak oset, aż wykluł niedźwiedzia czy wilka. Wilk był tobą, szedł bosy przez drogę zadymioną jak szkło, drogę dłużącą przez usta. Zresztą wzbierało już i szło, szło zewsząd, przez krzywe, wypukłe lustra: jakieś krucjaty przeciw słońcu. 2 Schody kręte, a trumna w dole maleńka. Huczało echo — kopuła — pękaty bęben. Dom rósł w śmierć czarnym dębem, gdzie kornik żerujący na dźwiękach. Szło się długo przy świeczce w dół wśród płaczu drżącego w ustach. Na dole rozdęta sień ziała cieniami — pusta. Padał deszcz, czarni ludzie za bramą. Karawan, który czekał, w lęku okrzepł. Mały chłopiec w koszuli, wołałem: «Mamo!» Kondukt ruszał. Był to mój własny pogrzeb. 3 Już był najwyższy czas, znaki na niebie rosły i ludzie w szatach z miedzi szeptali przylegając do gwiazd, palcami niebo rysując wołali: «Jedzie!» A tam namnożyło się zodiaków, wielkich niedźwiedzic i zabawek sypiących z nieba. Prosiłem: «Powiedzcie!» Na próżno uciekali mrowiskiem splątani w kłąb. Zasypany po szyję w trociny, zostałem sam, już było za późno. 4 A potem jeszcze pola jak pokład schły pod niebem martwym. Była droga czarna, namokła, była droga kół czarnych, manifesty rozwieszone na chmurach. To świt już — srebrny palec katedry wytknął kurant ostry jak nóż: awemaria. szpital, 20 IV 41 r.;210;1;0;;;
Krzysztof Kamil Baczyński;K. K. Baczyński;Ballada morska;Po morzu, gdzie ryby jak jaskry pryskały w górę i w głąb, na korabiuz koralów jasnych panieneczki błękitne się śmiały, na skrętach srebrnych trąb loki lotne jak obłoki kołysały na przejrzystych muszelkach rąk. Wyspy ciepłe kwitły jak żółw, mewy szybkie, ostre jak igły szyły ciszę, to ją cięły na pół i u wody przypięte, stygły. Zaśpiewaliśmy pierwszą pieśń, zaśpiewajmy rapsod jak chmura: zapadali się ogromni, aż po śmierć do ciężkiego dna na czarnych sznurach. Wyciągały ich dłonie krzepkie całych w kuli srebrnej jak lód, w dłoniach mieli perły od krwi lepkie, oczy mieli smutniejsze niż chłód. I prosili głosem smukłym: tam chcemy na dół wrócić, gdzie śpiewnie rosną ciała wygiętych gam i szumiące jak ulewa modrzewie. A na dnie płakali jak dzwonek, powracali jak pęcherz wodny i milczeniem tylko wiało od nich, usta ziemi całowali zielone. I na ląd wesoły nie zeszli, i na dno nie spłynęli jak kamień, tylko byli jak wzniesione ramię kołyszące się to wzwyż, to w głąb. Panieneczki błękitne się śmiały na łodygach wodnych trąb. I puściły panieneczki jasną sieć, jak paluszki ich tak wiotką i jak rtęć, wyłowiły, zapłakały, ciemne oczy całowały i głęboką w nich aż do dna śmierć. 6 XII 1943;198;1;0;;;
Krzysztof Kamil Baczyński;K. K. Baczyński;Z głową na karabinie;"Nocą słyszę, jak coraz bliżej drżąc i grając krąg się zaciska. A mnie przecież zdrój rzeźbił chyży, wyhuśtała mnie chmur kołyska. A mnie przecież wody szerokie na dźwigarach swych niosły płatki bzu dzikiego; bujne obłoki były dla mnie jak uśmiech matki. Krąg powolny dzień czy noc krąży, ostrzem świszcząc tnie już przy ustach, a mnie przecież tak jak i innym ziemia rosła tęga — nie pusta. I mnie przecież jak dymu laska wytryskała gołębia młodość; teraz na dnie śmierci wyrastam ja — syn dziki mego narodu. Krąg jak nożem z wolna rozcina, przetnie światło, zanim dzień minie, a ja prześpię czas wielkiej rzeźby z głową ciężką na karabinie. Obskoczony przez zdarzeń zamęt, kręgiem ostrym rozdarty na pół, głowę rzucę pod wiatr jak granat, piersi zgniecie czas czarną łapą; bo to była życia nieśmiałość, a odwaga — gdy śmiercią niosło. Umrzeć przyjdzie, gdy się kochało wielkie sprawy głupią miłością. 4 grudnia 1943";151;1;0;;;
Krzysztof Kamil Baczyński;K. K. Baczyński;Spojrzenie;"Nic nie powróci. Oto czasy już zapomniane; tylko w lustrach zsiada się ciemność w moje własne odbicia — jakże zła i pusta. O znam, na pamięć znam i nie chcę powtórzyć, naprzód znać nie mogę moich postaci. Tak umieram z pół-objawionym w ustach Bogiem. I teraz znów siedzimy kołem, i planet dudni deszcz — o mury, i ciężki wzrok jak sznur nad stołem, i stoją ciszy chmury. I jeden z nas — to jestem ja, którym pokochał. Świat mi rozkwitł jak wielki obłok, ogień w snach i tak jak drzewo jestem — prosty. A drugi z nas — to jestem ja, którym nienawiść drżącą począł, i nóż mi błyska, to nie łza, z drętwych jak woda oczu. A trzeci z nas — to jestem ja odbity w wypłakanych łzach, i ból mój jest jak wielka ciemność. I czwarty ten, którego znam, który nauczę znów pokory te moje czasy nadaremne i serce moje bardzo chore na śmierć, która się lęgnie we mnie. 18 X 1943";164;1;0;;;
Krzysztof Kamil Baczyński;K. K. Baczyński;Do Matki Boskiej;"Mario, obłoków ciszo. Ciężko nam Boga dźwigać, jeszcze ciężej odrosły świat, nieba wysokie ciężej; nieba nad nami wiszą jak przykazania ciemny kwiat. Mario, tak bardzo boli, powiedzmy słowem prostym, oto wszystko, całą maluczkość serc: tu oto świty skazańców, tu oto dzieci, co rosły, tu oto, Mario — milcząca nawet przed Bogiem śmierć. Żeby się jeszcze unieść: o, natchnie ciepła muzyka, ale już ziemia za ciężka, to dusze martwe jak ołów, ciała i groby za ciężkie — stężałe bryły mozołu, dym, płomień nad nami wykwita. Cierpienie to kula, koło, rzeźbi, lecz toczy się dokąd? Mario przeczysta, oto są dłonie wyschłe jak ruczaj, z których by takie ogrody, zielone wybuchy drzew, z których by domy jasności. A teraz oczy nauczaj, jak w baldachimy przestrzeni trwogę zamienić i gniew. Oto maluczkość nasza, śpiewaj, święta, nie ustań: — czym wyższa topola śpiewu, tym bliżej dosięgnąć z dna. Kończę. Oto już wszystko. Jak wióry wyschłe mam usta, nimi, o cicha, ciebie jak wizerunek wycisnąć w twardych dniach. VIII 43 r.";165;1;0;;;
Krzysztof Kamil Baczyński;K. K. Baczyński;Rodzicom;A otóż i macie wszystko. Byłem jak lipy szelest, na imię mi było Krzysztof, i jeszcze ciało — to tak niewiele. I po kolana brodząc w blasku ja miałem jak święty przenosić Pana przez rzekę zwierząt, ludzi, piasku, w ziemi brnąc po kolana. Po co imię takie dziecinie? Po co, matko, taki skrzydeł pokrój? Taka walka, ojcze, po co — takiej winie? Od łez ziemi krwawo mi, mokro. Myślałaś, matko: «On uniesie, on nazwie, co boli, wytłumaczy, podźwignie, co upadło we mnie, kwiecie — mówiłaś — rozkwitaj ogniem znaczeń» Ojcze, na wojnie twardo. Mówiłeś pragnąc, za ziemię cierpiąc: «Nie poznasz człowieczej pogardy, udźwigniesz sławę ciężką». I po cóż wiara taka dziecinie, po cóż dziedzictwo jak płomieni dom? Zanim dwadzieścia lat minie, umrze mu życie w złocieniach rąk. A po cóż myśl taka jak sosna, za wysoko głowica, kiedy pień tną. A droga jakże tak prosta, gdy serce niezdarne — proch. Nie umiem, matko, nazwać, nazbyt boli, nazbyt mocno śmierć uderza zewsząd. Miłość, matko — już nie wiem, czy jest. Nozdrza rozdęte z daleka Boga wietrzą. Miłość — cóż zrodzi — nienawiść, struny łez. Ojcze, broń dźwigam pod kurtką, po nocach ciemno — walczę, wiary więdną. Ojcze — jak tobie — prócz wolności może i dzieło, może i wszystko jedno. Dzień czy noc — matko, ojcze — jeszcze ustoję w trzaskawicach palb, ja, żołnierz, poeta, czasu kurz. Pójdę dalej — to od was mam: śmierci się nie boję, dalej niosąc naręcza pragnień jak spalonych róż. 30. VII. 43 r.;248;1;0;;;
Krzysztof Kamil Baczyński;K. K. Baczyński;Mazowsze;1 Mazowsze. Piasek, Wisła i las. Mazowsze moje. Płasko, daleko — pod potokami szumiących gwiazd, pod sosen rzeką. Jeszcze tu wczoraj słyszałem trzask: salwa jak poklask wielkiej dłoni. Był las. Pochłonął znowu las kaski wysokie, kości i konie. 2 Zda mi się, stoi tu jeszcze szereg, mur granatowy. Strzały jak baty. Czwartego pułkuczapy i gwery i jak obłoki — dymią armaty. 3 Znowu odetchniesz, grzywo zieleni, piasek przesypie się w misach pól i usta znowu przylgną do ziemi, będą całować długi świst kul. Wisło, pamiętasz? Lesie, w twych kartach widzę ich, stoją — synowie powstań w rozdartych bluzach — ziemio uparta — — jak drzewa prości. 4 W sercach rozwianych, z hukiem dwururek rok sześćdziesiąty trzeci. Wiatr czas zawiewa. Miłość to? Życie? Płatki ich oczu? Płatki zamieci? 5 Piasku, pamiętasz? Ziemio, pamiętasz? Rzemień od broni ramię przecinał, twarze, mundury jak popiół święty. Wnuków pamiętasz? Światła godzinę? 6 I byłeś wolny, grobie pokoleń. Las się zabliźnił i piach przywalił. Pługi szły, drogi w wielkim mozole, zapominały. 7 A potem kraju runęło niebo. Tłumy obdarte z serca i z ciała, i dymił ogniem każdy kęs chleba, i śmierć się stała. Piasku, pamiętasz? Krew czarna w supły związana — ciekła w wielkie mogiły, jak złe gałęzie wiły się trupy dzieci — i batów skręcone żyły. Piasku, to tobie szeptali leżąc, wracając w ciebie krwi nicią wąską, dzieci, kobiety, chłopi, żołnierze: „Polsko, odezwij się, Polsko”. Piasku, pamiętasz? Wisło, przepłyniesz szorstkim swym suknem po płaszczu plemion. Gdy w boju padnę — o, daj mi imię,;250;1;0;;;
Krzysztof Kamil Baczyński;K. K. Baczyński;Śpiew do snu;Ciało mojego ciała i światło mojej myśli, chciałbym, by ci się ogień pełen szelestu przyśnił, z którego żółte kwiaty wyplusną, brzózek szelest jak sieć, abyś poczuła przy ich lekkości śmielej swój lot jak płomyk drżący, bolesny a pragnący, by popłynęło w tobie jak szumny strumień słońce. Ciało mojego ciała i blasku moich pragnień, niech ci się we śnie gałąź niebieskiej chmury nagnie i niech ci da jak owoc jaskółkę w piersi małe, której by w sercu trzepot nauczył, jak kochałem i jak ja ciebie ciosam w tej bryle nieobrotnej, w swojego ciała drewnie, w myśli swojej samotnej. Ciało mojego ciała i trwogi mej nadziejo, nich ci się we śnie wody przez oczy tocząc — chwieją i niechże ci podadzą rybę jak dłoń, co klaszcze, byś znała to milczenie, co mnie okrywa płaszczem, i niechaj iskry ognia, co w łusce się zapalą, mój blask dopełnią w tobie i smutek mój wyżalą. Nie dałem ci jabłoni ziemskiej, co sytość niesie, wyrosłem ja na chmurach jak dzika jabłoń w lesie. Ale mam źródło w sercu srebrne jak żywy pieniądz, unieś się we śnie, spojrzyj w lustro jego nad ziemią. Nie szukaj mnie w słabości, źródła mego nie mijaj, nie umiera w nim ciało, dusza wieczność w nim żyje. 22 VI 1943;208;1;0;;;
Krzysztof Kamil Baczyński;K. K. Baczyński;***(Niebo złote ci otworzę…);Niebo złote ci otworzę, w którym ciszy biała nić jak ogromny dźwięków orzech, który pęknie, aby żyć zielonymi listeczkami, śpiewem jezior, zmierzchu graniem, aż ukaże jądro mleczne ptasi świt. Ziemię twardą ci przemienię w mleczów miękkich płynny lot, wyprowadzę z rzeczy cienie, które prężą się jak kot, futrem iskrząc zwiną wszystko w barwy burz, w serduszka listków, w deszczów siwy splot. I powietrza drżące strugi jak z anielskiej strzechy dym zmienię ci w aleje długie, w brzóz przejrzystych śpiewny płyn, aż zagrają jak wiolonczel żal — różowe światła pnącze, pszczelich skrzydeł hymn. Jeno wyjmij mi z tych oczu szkło bolesne — obraz dni, które czaszki białe toczy przez płonące łąki krwi. Jeno odmień czas kaleki, zakryj groby płaszczem rzeki, zetrzyj z włosów pył bitewny, tych lat gniewnych czarny pył. 15 VI 1943;132;1;0;;;
Krzysztof Kamil Baczyński;K. K. Baczyński;Dwie miłości;Więc pokochałeś kruche, ciepłe ciało, które się w formach słowiczych ustało, jak mleko płynie w szklanym smukłym dzbanie, skrzypiec ma smutek i roślin śpiewanie. Więc pokochałeś je. Jak ruczaj sobie przed oczy stawiasz, aby twarze obie: i ta odbita, i twoja prawdziwa, były jak jeden ruch, co poukrywa ziemię jak pożar i niebo jak jaśmin, na które jedno serce jest małe i ciasne. I pokochałeś jeszcze ziemię grozy z ognistym śladem wielkich kroków bożych, ziemię, gdzie bracia popieleją z tobą, gdzie śmierć i wielkość jak dwa gromy obok stoją u skroni i skrzydłami biją tym, co umarli, i tym, którzy żyją. Więc pokochałeś jej rzek bicz srebrzysty i białe pióra mazowieckiej Wisły, i góry ciężkie jak chmury na ziemi, i ludzi skutych — i tak żyjesz nimi. I kiedy z szablą rozpaloną stoisz u huraganów ostatniego boju, i kiedy broń jak życie w dłoni ważysz, a nie masz łzy na sercu i na twarzy, gdy rzucasz ciało jak puchy świetliste, wiotkie jak śpiew, a z nim odbicie czyste, by mieć twarz jedną nie odbitą w ciszy, napiętnowaną śmierci czarnym krzyżem, myślisz, że z Boga musi być ta miłość, dla której młodość w grobie się prześniło. 22 V 1943;198;1;0;;;
Krzysztof Kamil Baczyński;K. K. Baczyński;Zwycięzcy;Wiatr szeroki nam czoła obliże, jak lew westchnie i przestrzeń wydmie ponad nami. A jeszcze wyżej łuna świśnie ogromnym skrzydłem. Głowy nasze — owoc upalny, rozszalałe włosów płomienie deszcz omyje jędrny i walny, aż się do snu schylą na ziemię. Jeszcze chleby, jabłka jak księżyc stół sosnowy zalegną kołem, dłonie szorstkie, tak nieporęczne, chleb przełamią z bożym aniołem. A na skronie, gdy sen nas stłumi, gdy będziemy znów ludzie prości, blask nam spadnie i ten zrozumie, żeśmy w wierze doszli miłości. 15. V. 1943 r.;85;1;0;;;
Krzysztof Kamil Baczyński;K. K. Baczyński;Dzieło dla rąk;Kiedy się w ludziach miłość śmiercią stała i runął na nas grzmiąc ognisty strop, błogosławieni ci, co im za mała była ta trwoga dla serc i dla rąk. Kiedy przeklęto wszelki płód człowieczy, aby nie cierpiał, aby nie mógł trwać, błogosławieni byli ci, co rzeczy nazwali nędzą poczętą we łzach. Kiedy się krwawym szwem zszywały dzieje, choć ziemia była jak jaśminów pęk, błogosławiącą rękę taką samą, łączący z niebem ton — źródlany dźwięk. A oto mamy niebios złoty namiot, przestrzeń jak morze żywą — a nie szklaną, z której powstaje się i schodzi w nią, błogosławiącą rękę taką samą, pod którą głowy jak łzy w oczach drżą. A tylko trzeba pojąć głos i hasło, bo jeden krok jest jak żołnierza krok, kiedy się wstąpi weń, to się znalazło Boga dla wiary i dzieło dla rąk. V 1943 r.;138;1;0;;;
Krzysztof Kamil Baczyński;K. K. Baczyński;Do przyjaciela;Jak daleko jest od słowa do słowa! A dalej chyba do mocnego jak sosna wypełnienia się w uśmiechach prostych, które wiążą jak wstążka rzeki powitania, boje nasze dalekie. Cóż jest więcej nad gest niewidoczny, przerzucony jak zielona struna nad miastami huczącymi w łunach, nad stawania się obłok mroczny? Mostek wiotki, taki śpiewny, pomocny. I nie grzmiące to nasze witanie, nie olbrzymie, ale ręką, gdy dotkniesz, jest jak deska dębowa od łez mokra, która błyszczy się, tęga i dobra, na kołyskę i na trumnę sposobna. A i krzyż z niej strugać można, no i kostur, co zieloną grzywę liści puści z wiosną.  Bo się wierzy, że milczenie to śpiewanie, a jak śpiewać, to Bóg nas tak śpiewem łączy. Jeśli głosy będą jako dech gorący, co roztopi dni topory, grób roztuli, tośmy dobrze, przyjacielu, Boga czuli. 21.IV.43 r.;137;1;0;;;
Krzysztof Kamil Baczyński;K. K. Baczyński;O wolność;"Przebudziły się w nas zwierzęta i duchy mleczne się budzą. W dzień podobni jesteśmy złym ludziom, w noc zwierzętom płonącym w cierpieniu, to znów bestiom krzyczącym w rui, to znów cierniom w swych oczach człowieczych; rozdzielonym, niespokojnym i czułym ciała ciążą jak twarde rzeczy. A na niebie chmur bitwa łagodna, a na ziemi chrzęst kości i stali. Jakichś my warg otchłanie całowali, że ssą nas w grób złe i głodne? Jak przemierzyć ten lęku obszar, od bojowisk odedrzeć nieboskłon? Ludzie źli, ziemia dzika — coraz młodsza — — dziecko niedobre, co zabija troską. Rozerwały się miłości jak korzenie. Nachmurzone stoją burze — drżąc. Tylko jeszcze tchem, co idzie z ziemi, wbiliśmy na oślep harpun rąk, porywani przez wyjący mroków pożar jak zwierzęta, co za kratą śnią, których pragnień żaden czas nie zmoże. 20.IV.43 r.";134;1;0;;;
Krzysztof Kamil Baczyński;K. K. Baczyński;Wiatr;Wiatr bluzga, jak krew się sączy, na oczy — ciemności płachta, w nim omackiem błądząc czuję miękki opór pnączy. A to są ciała chyba, chyba groby, chłodne jak wody pręty, to są ramiona trwogi ludziom zmarłym odcięte. Wiatr niesie piachu żagiel, nasmuża się na nas cienko — — to woda, może wydmy nagie? Ledwo nad wierzchem ręką znak pożegnania odfrunie, nowe piasków sklepienie wiatr wzdyma w ciemnej łunie, toniemy, pożarci przez ziemię, gdzie sami jesteśmy dnem. Będziemyż sobie jak posąg wydarty pokrywom wieków? Znajdziemyż kruszyny włosów z tych czasów na skroni zostałe? Wołam cię, obcy człowieku, co kości odkopiesz białe: Kiedy wystygną już boje, szkielet mój będzie miał w ręku sztandar ojczyzny mojej. 18 IV 1943 r.;117;1;0;;;
Krzysztof Kamil Baczyński;K. K. Baczyński;***(Byłeś jak wielkie, stare drzewo…);Byłeś jak wielkie, stare drzewo, narodzie mój jak dąb zuchwały, wezbrany ogniem soków źrałych jak drzewo wiary, mocy, gniewu. I jęli ciebie cieśle orać i ryć cię rylcem u korzeni, żeby twój głos, twój kształt odmienić, żeby cię zmienić w sen upiora. Jęli ci liście drzeć i ścinać, byś nagi stał i głowę zginał. Jęli ci oczy z ognia łupić, byś ich nie zmienił wzrokiem w trupy. Jęli ci ciało w popiół kruszyć, by wydrzeć Boga z żywej duszy. I otoś stanął sam, odarty, jak martwa chmura za kratami, na pół cierpiący, a pół martwy, poryty ogniem, batem, łzami. W wielości swojej — rozegnany, w miłości swojej — jak pień twardy, haki pazurów wbiłeś w rany swej ziemi. I śnisz sen pogardy. Lecz kręci się niebiosów zegar i czas o tarczę mieczem bije, i wstrząśniesz się z poblaskiem nieba, posłuchasz serca: serce żyje. I zmartwychwstaniesz jak Bóg z grobu z huraganowym tchem u skroni, ramiona ziemi się przed tobą otworzą. Ludu mój! Do broni! IV 43 r.;167;1;0;;;
Krzysztof Kamil Baczyński;K. K. Baczyński;Warszawa;Bryła ciemna, gdzie dymy bure, poczerniałe twarze pokoleń, niedotknięte miłości chmury, przeorane cierpienia role. Miasto groźne jak obryw trumny. Czasem głuchym jak burz maczugą zawalone w przepaść i dumne jak lew czarny, co kona długo. Wparło łapy ludzkich rojowisk w głuchych ulic rowy wygasłe, warcząc czeka i węszy groby w nocach krwawych i w gromach jasnych. Jeszcze przez nie najeźdźców lawa jako dym się duszny przewlecze, zetnie głowy, posieje trawy na miłości, krzywdzie człowieczej. Jeszcze z wieku w wiek tak się spieni krew z ciemnością, a ciemność z brukiem, że odrośnie jak grom od ziemi i rozewrze niebiosa z hukiem. Bryła ciemna, miasto pożarne, jak lew stary, co kona długo, posąg rozwiany w dymy czarne, roztrzaskany czasów maczugą. I znów ująć dłuto i rydel, ciąć w przestrzeni i w ziemi szukać, wznosić wieki i pnącze żywe na pilastrach, formach i łukach. I w sztandary dąć, i bić w kamień, aż się lew spod dłoni wykuje, aż wykrzesze znużone ramię taki głaz, co jak serce czuje. 10 II 43 r.;169;1;0;;;
Krzysztof Kamil Baczyński;K. K. Baczyński;***(Oddycha miasto ciemne długimi wiekami…);"Oddycha miasto ciemne długimi wiekami, spowiada miasto ciemne dawnych grobów żałość; rozrąbane żelazem, utulone snami, nie nasycone płaczem, nie spełnione chwałą. Nie wierz, jeżeli ci się ulice pogłębią i staną się jak otchłań, w której śmierć się przyśni, powierz swą myśl mieniącym się nad nią gołębiom i obłokom kwitnącym jak gałęzie wiśni, i chmurom, które zawsze te same tam, w górze, jak oblicze tęsknoty wykutej w marmurze. Nie wierz nawet pragnieniom, jeśli cię zawiodą nad brzeg spalonych domów i każą ci skoczyć przez wytłuczone okno do czarnych ogrodów, ażeby na zhańbione prochy — zamknąć oczy. Ale uwierz tym głazom, co z kamieni bruku jak psy zdeptane wyją i krwią ludu chluszczą, i rwą się nie pomszczone, i o bramy tłuką. O! niech ci one będą jako słowa ustom, niech ci wydrapią czułość z wzroku i krew z rany, abyś kochając wieki, sam był pokochany. O pij, pij te ciemności z zawalonych ruder, przyjmij w siebie to miasto gromów, które biją, tych Kilińskich, Okrzejów, jak oskardy trudu, i kiedy runą w bruki — niech w tobie ożyją. Stań się krzywdą i zemstą, miłością i ludem. O, chwyć za miecz historii i uderz! i uderz! II. 43 r.";196;1;0;;;
Krzysztof Kamil Baczyński;K. K. Baczyński;***(Ziemia jak ognia słup…);"Ziemia jak ognia słup. Tnie bat; a nie zna czasu — kamień kruszy, na oślep rzeźbi ciemne dusze w zwalistych trumnach lat. I katorżnicza huczy noc, pod niebem skośnym ogień dławi, i jęk szubienic jak żurawi u studzien pełnych głów i rąk. A kiedy ryczy butów huk po twarzach żon i synów, matek, to każdy trup jest żywych bratem, co orzą swój ojczysty grób. My mamy usta — szabli sztych, od głodów wyschłe, z grozy sine; my mamy oczy — śmierci krzyk — — celne, co trafią krwawą winę. My mamy serca — młotów młot, co przez stulecia ziemię kuły, szybkie jak ostry cios jaskółek i orlich skrzydeł — orli lot. Przez nasze oczy próżne łez o ziemio! płyń polami swemi, aż każdy z garścią wolnej ziemi będziem szturmować czas, co jest jak popiół wiary. Wzniesiem dom żelazny — ludom, burzom, snom. 7 I 43 r.";146;1;0;;;
Krzysztof Kamil Baczyński;K. K. Baczyński;Lodowisko;Gdzie stanę, widzę słup powietrza, od tych oddechów złych zamarzły, w którym spojrzenia chłodne gwiazdy i ta mijania trwoga wieczna. Straszne, strzaskane ludzkie wozy, ciała bez sumień, ciemne węże, gdzie się odwrócę, za mną prężą — w zwierciadle lodu — oczy grozy. I zanim słowo płomieniste jak drzewo ptaków tryśnie w niebo, za mną się ciała ich kolebią i spada głos jak zlękły listek. I zanim dłoń uniosę w górę i chmur wędrówkę kreślić pocznę, widzę te oczy złe, wyroczne i te spojrzenia, co jak sznury. I pobojowisk wężowiska, i mrówki ciemnych słów oblepią, i zamarznięta przestrzeń, niebo, i droga szklana stoi, śliska. A jeszcze widzę krajobrazy, gdy się unoszą jako domy po tych wybuchach — niewidome, a w krajobrazach zimne twarze. I czuję, jak mi dłoń przymarzła jedna z płomieniem u niebiosów, a druga w ziemi — próżna głosu, jak wbita w glinę spadła gwiazda. 28 II 43 r.;150;1;0;;;
Krzysztof Kamil Baczyński;K. K. Baczyński;Deszcze;"Deszcz jak siwe łodygi, szary szum, a u okien smutek i konanie. Taki deszcz kochasz, taki szelest strun, deszcz — życiu zmiłowanie. Dalekie pociągi jeszcze jadą dalej bez ciebie. Cóż? Bez ciebie. Cóż? w ogrody wód, w jeziora żalu, w liście, w aleje szklanych róż. I czekasz jeszcze? Jeszcze czekasz? Deszcz jest jak litość — wszystko zetrze; i krew z bojowisk, i człowieka, i skamieniałe z trwóg powietrze. A ty u okien jeszcze marzysz, nagrobku smutny. Czasu napis spływa po mrocznej, głuchej twarzy, może to deszczem, może łzami. I to, że miłość, a nie taka, i to, że nie dość cios bolesny, a tylko ciemny jak krzyk ptaka, i to, że płacz, a tak cielesny. I to, że winy niepowrotne, a jedna drugą coraz woła, i to, jakbyś u wrót kościoła widzenie miał jak sen samotne. I stojąc tak w szeleście szklanym, czuję, jak ląd odpływa w poszum. Odejdą wszyscy ukochani, po jednym wszyscy — krzyże niosąc, a jeszcze innych deszcz oddali, a jeszcze inni w mroku zginą, staną za szkłem, co jak ze stali, i nie doznani miną, miną. I przejdą deszcze, zetną deszcze, jak kosy ciche i bolesne, i cień pokryje, cień omyje. A tak kochając, walcząc, prosząc stanę u źródeł — studni ciemnych, w groźnym milczeniu ręce wznosząc; jak pies pod pustym biczem głosu. Nie pokochany, nie zabity, nie napełniony, niedorzeczny, poczuję deszcz czy płacz serdeczny, że wszystko Bogu nadaremno. Zostanę sam. Ja sam i ciemność. I tylko krople, deszcze, deszcze coraz to cichsze, bezbolesne. ukończ.";249;1;0;;;
Krzysztof Kamil Baczyński;K. K. Baczyński;Obozy;Gdy na niebo wieczorne spienione gwiazdami wypływa ciężki okręt, a siwi marynarze wysoko nad nami sieci spuszczają w dół, my jesteśmy tam w dole jak dzieci samotne, co zrywają jagódki z umarłego krzewu gorzkie i czarne, gorzkie i czarne owoce, kiedy nad nami stoją dni i noce, ciemności szumi drzewo. Błogosławimy dni mleczne i krowie i cień lipowy, i liści lot, i krew, co płynie po ściętej głowie, my zawsze pewni, zawsze gotowi na sąd: co dobro, zło. Błogosławimy straszne pociągi odjeżdżające w smutek bez granic — — z nich jęk jak dym. — To jadą ranni, uczuć skręcone kabłąki. Błogosławimy pola bitewne i mądrość ludów, i mądrość maszyn, krzywdy i wiary, i żale rzewne. Grozo! Ojczyzno nasza! Wtedy jesteśmy jak dzieci samotne, a oczy ciemne i drapieżne są, kiedy zapuszcza sieci ciężki okręt i chwyta nas za fale wyciągniętych rąk. Dźwigaliśmy brzemiona, broń czarną dźwigali i śpiąc w obozach dusz wspólnych i ciemnych, takeśmy z wolna pozapominali snów — nie daremnych, że uchwyceni przez sieci rybacze, porwani w górę i rzuceni obok, słyszymy: ziemia pokonana płacze, ale nie śpiewa zwycięski obłok. Próżne miłości były nasze ciała, bo nie dość było pokochać gromadzie tą rozdzieloną na tysiąc miłością, co nas prowadzi. O, bo i nie dość było kochać jedno, i tak czujemy, ziemi oddaleni, jak nas rozdziera ogromna samotność — nieba powolne milczenie. 19, 20 II 43 r.;228;1;0;;;
Krzysztof Kamil Baczyński;K. K. Baczyński;Co jest we mnie;We mnie — góry ciężkie wiatr podnosi, ponad chmury — groźne młoty jak ciężary, i rozrywa je mocarnym tchem i głosem, a zamienia w niepodzielne burz obszary. Potem morza, które szarpią stropy ciemne, gwiazdy z bliska biją we mnie ogniem, poryk gromów, co pod stopą rwą podziemne bramy blasku — żadnym bramom niepodobne. I ta ziemia cięższa od orkanów we mnie ciasnym z hukiem się obraca i rozdarty nią jak głazem rana czekam Boga, który nigdy nie powraca. Albo ptak zimowy w śniegu na mnie woła, długie pola pod nim, pola smutku, gdzie się cisza zmienia w głuchy łuk kościoła i tak w wieczność wchodzę po cichutku. Albo jeszcze góry cięte strugą jak wstrzymany pęd obłoków we mnie wstąpią i jak w rzece zamyślenia długiej smoki białe w mym odbiciu się wykąpią. I powrócę między ludzi w gniew i miłość w kruchym ciele, w nieostrożnym, w szklanej trumnie, tak poczekać w tym, co jest, i w tym, co było, całą wieczność tak przeczekać, nim zrozumiem. 1 I 1943;168;1;0;;;
Krzysztof Kamil Baczyński;K. K. Baczyński;Wróble;Dzień wróbli i jasności! w dzbanuszkach małych ptaszków świat się ustał miłością, niefrasobliwą łaską. Na wyciągnięcie ręki mam czystość ich, puszystość, jakbym dotykał ciebie gałęzią ich — wielolistną. Niebo się ziemi skłania leżąc śniegiem na drzewach, oczy mrużysz, zasłaniasz, piórka w blasku nagrzewasz. Nie zerwiesz się, nastroszysz ciepło ptasiego futra, odpowiesz wróblim głosem w moją ciemność — malutka. Bo na tym śniegu ludzie — — my z ciemnymi sercami. Ziemio przez nas zabita, rzeszą twych ptaków czystych módl się za nami! 2 I 1943;84;1;0;;;
Krzysztof Kamil Baczyński;K. K. Baczyński;Ziemia;"Ziemia miłości, ziemia ludów święta jest jak długa niepamięć, jak jezioro mroku, przez huragany mroźne czarnym lodem ścięta, stoi w sobie milcząca jak w grobie wyroków. Tak wypłoszeni z czasu, my, którzyśmy śmieli Boga zwać po imieniu i ludzi po czynie, myśmy czasów nie znali innych, nie widzieli, a groza w nas przeminie, gdy życie przeminie. My na środku lodowisk, nie znający domu, pod śniegami — kamienie i pod gliną — głazy, ci sami katorżnicy my z kamieniołomów, ścigani po ulicach i liczący razy kijów ciężkich, wygnańczych, o! bo nas wygnały jak sine ciała — z duszy, jak upiory — z ciała. My po nocach u ściany chłodnej zaczajeni, w krokach węszący śmierci, w drzew poświście — bata, w ziemię świętą zamknięci jak w głuche więzienie. O Panie apokalips! Panie końca świata! znajdź głos swój i przybitych nad trumien obszarem wywołaj; głos włóż w usta i w dłonie włóż karę. 15. I. 1943 r.";154;1;0;;;
Krzysztof Kamil Baczyński;K. K. Baczyński;*** (bądź przy mnie blisko...);Żonie Nie stój u ciemnych świata wód, gdzie sny mozolne kłębią się i dławią, kiedy nad nimi czerwone korabie, smoki ogniste i obłoków łódź. O, nie wywołuj po imieniu zła, o, nie wywołuj przed milczącym lustrem, tam każde oczy staną mdłe i puste i pokalana nocą każda twarz. Nie szukaj, nie patrz w mroczny grób, gdzie ocienione chłodem zgniłej woni nawet strzeliste świeczniki jabłoni i ciało barbarzyńskie — jak gotycki trup. Oto się liście z łodyg tęgich rwą, jak żywe gwiazdy lecą, jak motyle lśnią nad ludzką nędzą ciemną i kaleką i dźwięk wydyma kwiaty na kształt złotych trąb. Poszukaj tam, w splątanych burzach traw, w naczyniach roślin napełnionych życiem, gdzie w kroplach deszczu czeka cię odbicie Boga żywego w łunach żywych barw. Liście po żyłce odczytaj do dna, aż w oczach twoich jak drzewa wytrysną, aż duchy światła w powietrzu zawisną. Naucz się życia, co przez życie trwa. Nazwij się w ogniu, w kołysaniu wód, w niedosięgalnych mocach powstawania. Wtedy nie starczy słów i ukochania — — poczujesz owoc nieba na końcach ostrych kłów. 28 XII 1942;178;1;0;;;
Krzysztof Kamil Baczyński;K. K. Baczyński;Wina;Wśród drzew, co są jak płaskie, zielone motyle, święty Jerzy cwałuje po czerwonej ścieżce na koniu, co się wznosi, a za nimi w tyle czeka mała dziewczynka, włosy ma niebieskie. Smok się wydął i oczy błękitne wyłupił, zanim go dopadł rycerz — trzykroć blaskiem rzucił i zginął. Głupi smoku! O rycerzu głupi, to wszystko takie krótkie, a już się nie wróci ani tobie pełzanie po zaklętych sadach, ani tobie modlitwa w czarnych winogradach. Truchło leży, paruje z niego zieleń śliska, jeszcze się gwiazdki jakieś z łusek przebitych sypią, i rycerz zadumany stoi, mieczem błyska, tak pół czuje niepokój, a pół gorzką litość. Cóż to, mała dziewczynko o niebieskich włosach, czemu płaczesz? Smok leży, zabity twój gnębiciel. Nasłuchujesz oddechów jego w nocy głosach? Wspominasz to niezdarne, smutne, smocze życie i że śpiewałaś czasem jak potok szczęśliwie, wsparta na jego miękkiej, wypłowiałej grzywie? I wraca święty Jerzy tam, gdzie lasu smuga kończy się i zaczyna trakt suchego pyłu, a na postojach ciemnych marzy mu się długa smocza szyja przebita i oczy, co były wypukłe i żałosne, i głos, i łzy słyszy, i gorzko płacze zbrodni pod sklepieniem ciszy. grudzień 1942;188;1;0;;;
Krzysztof Kamil Baczyński;K. K. Baczyński;Narzeczona;"Ona stojąc w jeziorze ręce obraca do góry i z nich unoszą się z wolna kwiaty i białe motyle, kiedy pod kolanami w wodzie mkną ciche chmury, niebo się szybko przetacza. Ona się fali przychyla i bierze w dłoń otwartą jak w pyszczek różowy kuny niebieskie łodyżki wody, które się prężą jak struny i grają cicho i miękko: «W kwiaty nas zamień, panienko». Więc ręce zwraca w górę, i krople wypryska wysoko, czyni z nich liście i jabłka, węże i srebrne jaszczury; zanim opadną znowu, jeszcze podobne są głogom, co kwitną. Potem, gdy spadną, przemkną w nich szybko chmury. Ona się z wolna zwróci, unosząc z sobą odbicie, nie wiedząc jeszcze, czy w sobie, czy w wodnym obrazie prawdziwa, patrzy w kryształ powietrza i widzi dalekie życie, raz zapylone trakty, to znów potoków grzywę. Nie wie i jeszcze czeka. Wtedy na brzegu, w kotlinie, rycerz ogromny przystaje i jabłko wyciąga na dłoni, błękitne jak kropla nieba. Ona ku niemu płynie, powietrze w krąg rozgarniając, co jak pod skrzydłem dzwoni. Potem ich las zamyka. I tylko drzewa dojrzałe tak samo stoją w głębinie, jakby najmocniej kochały. 2 XII 1942";188;1;0;;;
Krzysztof Kamil Baczyński;K. K. Baczyński;***(Dokąd to jeszcze?);Dokąd to jeszcze? Ten cień stoi we mnie jak obraz wieczny mego zatracenia, rdzewieje tarcza i gorzknieje ziemia pod zamyśleniem moim obosiecznym. O, bo ja jestem mieczem krzywdy wszelkiej, przez moje ręce wyciągnięte we śnie wędrują grzechy jak milczące węże i wytryskają z palców jako pieśni. I czego dotknę, to się łzą pokryje jakoby rosą, tylko że tak słoną, że się nie pięścią — całą ziemią biję w pierś, której nigdy win nie odpuszczono. O, bo i jakże odpuścić, że człowiek zapomniał głosu, mówiąc w bożej mowie. I gdzie postąpię, pęknie mi pod stopą ostatni kamień, a dalej już ciemność, i jestem jak ten pierwszy człowiek po potopie, który zawinił. Więc wtedy nade mną też blasku nie ma i w dłoni mi próżno, jakby z niej krzyż wyjęto i włożono topór, i jestem duszą smutku po ciałach podróżną i jestem sam i ziemi tępy opór. O, żeby chwila jedna, dzban by dano ze zdrojem chłodnym, żeby klątwę zdjęto i żeby serce — sercem, a nie raną, i żeby droga choć w konaniu — świętą, i niebo mnie nie skrywa jak ziemi powieka, i śniegu nawet nie ma, który mię pokryje, tylko jak głosy łzami po omacku ryję jak cień, jak cień strudzony, co zgubił człowieka. 6 XII 1942;208;1;0;;;
Krzysztof Kamil Baczyński;K. K. Baczyński;Świętość;Począłem cię w marmurach światła i w drzewie wonnych sosen, moja ty rzeko nieodgadła dłutami wioseł. Potem cię wiodłem z gór mocarnych, z przestworów pełnych głosu, gdzie noże siklaw śniegi darły i dzwonił śpiew jak mosiądz. Łuskałem ciebie z jabłek tęgich i ziarnem gradu z chmury, wiodłem cię z łodyg ruchem ręki jak blasku sznury. I wyciosałem, wyprosiłem sercem łomocąc w dłuto, a dłutem w głaz, i mam cię — siło! mam cię — pokuto! Gdzie stąpnę — tętnisz żywą strugą i jak organy śpiewasz, i widzę jeszcze we śnie długo — płynące w tobie drzewa. A w twojej grzywie iskier złotych nocą nurzają krwawe pyski rude szakale, ludzie — młoty, miecze i ślepiów błyski. I z nich to rosną nocą w tobie kręte gałęzie trupich ramion, upiory czarne, serca w grobie, co sercom kłamią. I oto mam cię, rzeko święta jak konar w ciebie wrosły rzeko zbrukana, z chmur poczęta, nieodgadniona wiosłem. dn. 25. XI. 1942 r.;158;1;0;;;
Krzysztof Kamil Baczyński;K. K. Baczyński;***(Śnieg jak wieko żelazne…);"Śnieg jak wieko żelazne na oczy opadnie. O! wy bracia w milczeniu moi — niedorośli. I Bóg mnie nie przypomni, ani mnie odgadnie z nagrobka przechodzący, aż w tysiącznej wiośnie może dłoń jakaś biała odgarnie ciemności i będzie to prawdziwy czas, czas tej miłości, której u was nie znałem. Bóg — tak sobie marzę — w błękicie lotnym nieba wyrysował twarze naszym cierpieniem, niby maski jasne, które przymierza tym, tym zapomnianym czasem podobne rysom, a czasem za ciasne, aż trafi — wtedy krwawe zasklepiają rany i taka błogość nieba osiada w błękicie, że wraca czas zbłądzony, choć nie wraca życie. Znacie wy, znacie te organów knieje co wyrastają niby skał mocarny obryw nawet tutaj na ziemi? — To są te nadzieje. Jeśli w popiele zgrzebnym taki blask podobny bożym chyba zamysłem przed oczy się jawi — nic są te ciemne ciała, które zbrodnia trawi, nic są te dymy czarne, ta kurzawy ciemność. To wszystko nic. I żadna trumna nadaremno. Bóg tchnął jasność. On mocą łagodnego wiosła pchnął fale burz tajemnych i lawy stuleci, i co woda pobrała — to woda odniosła. On świecił nad tą wodą i jak zawsze — świeci. Śnieg jak wieko żelazne na oczy opadnie; popiół zostanie z żarów miłości i gniewu, a na ziemi dalekiej żaden czas nie zgadnie, jak rośnie niewidzialnie łask wszelakich drzewo. 22. XI. 1942 r.";223;1;0;;;
Krzysztof Kamil Baczyński;K. K. Baczyński;Bajka;"Ludzie prości i zbrojni, więc smutni, wchodzili na okręty omszałe; niebo grało podobne do lutni srebrnej chyba i kwiatem pachniało. Od uliczek rzeźbionych w cieniu szła procesja, czy biały świt i świergotał jak ptak na ramieniu żywot mądry rosnących lip. Potem morza dzieliły się, tarły szorstką skórą bokiem o bok; coś wchodziło, a potem marło, nie odgadnąć: przez dzień czy rok. Gwiazdy były nisko jak gołębie. Ludzie smutni nachylali twarz i szukali gwiazd prawdziwych w głębi z tym uśmiechem, który chyba znasz. Potem lądy się otwarły jak ramy, góry mrucząc prowadziły pod obłok, więc rzucali w fale nieba kamień, żeby zmierzyć głębie nieba pod sobą. I na wiatrów rozłożystych wydmach sieli drzewek młodziutkich las i marzyli złotych dębów widma z tym uśmiechem, który chyba znasz. Aż wyrosły krzepkie i jasne, jakby wody przezroczysty płaszcz, więc patrzyli jak na serca własne z tym uśmiechem, który chyba znasz. No i stolarz schylał z wolna głowę i wyciosał przez czas niedługi dla nich wonne trumny dębowe, a dla synów ich dębowe maczugi. Więc odeszli. Śpiewał obcy czas. Więc odeszli przez powietrza białe smugi z tym uśmiechem, który dobrze znasz. 23 VI 1944";189;1;0;;;
Krzysztof Kamil Baczyński;K. K. Baczyński;Z lasu;"Las nocą rośnie jak jezior poszum. Droga kołysze we mchu, we mchu. Ciężkie kolumny mroku się wznoszą. Otchłanie puste z ciemności płoszą krzyk zły, wysoki jak ze snu. A dołem potok ludzi i wozów i broni chrzęst we mgle, we mgle. Spod stóp jak morze wydęte grozą nieujarzmiona piętrzy się ziemia i głosy ciemne leżą w przestrzeniach jak to, co czeka obce i złe. Żołnierze smukli. Twarzyczki jasne, a moce ciemne trą się i gniotą, lądy się łamią, sypie się złoto i chyba pancerz ziemi za ciasny pęka, rozsadza i grzmi, i grzmi. Twarzyczki jasne! Na widnokręgach armie jak cęgi gną się i kruszą. O moi chłopcy, jakże nam światy odkupić jedną rozdartą duszą? Kochać, a to się wydaje mało, ginąć — to słabość tylko wyzwolić, bo nie nadąża chłopięce ciało, a ciemność stoi i grzmi, i grzmi. Las nocą rośnie. Otchłań otwiera usta ogromne, chłonie i ssie. To tak jak dziecko kiedy umiera i tak jak ojciec, który żyć musi. Przeszli, przepadli; dym tylko dusi i krzyk wysoki we mgle, we mgle. 27 VI 1944";176;1;0;;;
Krzysztof Kamil Baczyński;K. K. Baczyński;***(Gdy za powietrza zasłoną…);Gdy za powietrza zasłoną dłoń pocznie kształty fałdować i czuje się wielkie ptaki rosnące za chmur kwiatami, zmierzch schodzi lekko. A ona świeci u okna głową jasną jak listek światła i śpiewa piosenkę ciszy. Długą, wijącą się wstęgą głos ciepły w powietrzu stygnie, aż jego dosięgnie w zmroku i szept przy ustach usłyszy. «Kochany» — szumi piosenka i głowę owija mu, dzwoni jak włosów miękkich smuga, lilie z niej pachną tak mocno, że on, pochylony nad śmiercią, zaciska palce na broni, wstaje i jeszcze czarny od pyłu bitwy — czuje, że skrzypce grają w nim cicho, więc idzie ostrożnie, powoli, jakby po nici światła, przez morze szumiące zmroku i coraz bliższa jest miękkość podobna do białych obłoków, aż się dopełnia przestrzeń i czuje jej głosik miękki stojący w ciszy olbrzymiej na wyciągnięcie ręki. «Kochany» — szumi piosenka, więc wtedy obejmą ramiona więcej niż objąć można, kochając jedno ciało. Dłoń wielka kształty fałduje za nieba czarną zasłoną i kreśli na niej zwierzęta linią drżącą i białą. A potem świt się rozlewa. Broń w kącie ostygła i czeka. Pnie się wąż biały milczenia, przeciągły wydaje syk. I wtedy budzą się płacząc, bo strzały pękają z daleka, bo śnili, że dziecko poczęli całe czerwone od krwi. 13 VII 1944;206;1;0;;;
Krzysztof Kamil Baczyński;K. K. Baczyński;Bez imienia;"Oto jest chwila bez imienia: drzwi się wydęły i zgasły. Nie odróżnisz postaci w cieniach, w huku jak w ogniu jasnym. Wtedy krzyk krótki zza ściany; wtedy w podłogę — skałą i ciemność płynie jak z rany, i w łoskot wozu — ciało. Oto jest chwila bez imienia wypalona w czasie jak w hymnie. Nitką krwi jak struną — za wozem wypisuje na bruku swe imię. listopad, 15 XI 41 r.";71;1;0;;;
Krzysztof Kamil Baczyński;K. K. Baczyński;Ballada zimowa;Chmura z miedzi uderza, blaskiem bije w puklerzach, jeśli puklerz — to oczy z ołowiu. W lasach siwych od błysków jak znużenia kołyską wracał rycerz z puszystych łowów. A od śniegu — wraz z koniem — był jak chmura jabłoni huraganem niesiona przez zamieć. I tak w pędzie zastygli, że na mróz jak na igłę wbici — z wolna zmieniali się w kamień. Wtedy knieje srebrzyste promień przeciął ze świstem, droga przeszła w niebieską równinę. Złote chleby i ręce jak w dzieciństwa piosence niosła matka na witanie z synem. Złote kosy i oczy, co jak senność złej nocy na gościniec wyniosła dziewczyna. Ale on jak po ścieżce w pół po drodze, pół w wietrze — — biały posąg — przetętnił i zginął. Aż jak głaz w biegu — wisiał i ptak szary mu przysiadł na przegubie lodowatej ręki i pradawnych snów trzepot w sercu zatlił mu ślepo — szary płomyk samotnej piosenki. W pył rozsypał się szklany rycerz. Buchnął tumanem. W popiół zmienił się z koniem i cieniem, tylko niebo sczerniałe dalej w grozie sypało gwiazdom — ciemność, a ludziom — kamienie. listopad 1941;184;1;0;;;
Krzysztof Kamil Baczyński;K. K. Baczyński;Ballada o rzece;Rzeka pachnie jak ryba. Ryba jest liściem deszczu oderwanym od białej gałęzi szelestu, od zbuntowanych okrętów chmur — A wyginane rybitwy złożone do wiotkiej modlitwy ciągną niebem błyszczący jak brzeszczot, omotujący ciasno sznur. Rzeka się w niebie odbija czy niebo rzekę wymija, tocząc kuliste chmury na drugi brzeg? Brzeg odległy o bulgot — — stoisz w słońcu wykuta, wijesz z muszli zielonej piosnkę na cztery nuty. Stoisz w łusce i płoniesz, w ciszy martwej jak smutek tylko bieli się po niej piosnka na cztery nuty. Dokąd idę? po płaskim lustrze czy po niebie głową w dół? Rozcinają się sny upalne nożem fali ostro na pół. Dokąd idę? czy brzeg się zbliżył, czy opadłem w obłok wyżej, czy w ślimaczy, po ustach ciągnący się muł? Stoisz w niebie, na brzegu czy w lustrze? Słońce zewsząd zapala się w łusce. Płynę w lejach — szklisty wodnik. Rzeka pachnie jak ryba. W porcie prąd się urywa, Płynę wodą, piorunem czy błyskiem pochodni — trup o oczach jak obłok zastygły? lipiec 41 r.;169;1;0;;;
Czesław Miłosz;Cz. Miłosz;Sens;Kiedy umrę, zobaczę podszewkę świata. Drugą stronę, za ptakiem, górą i zachodem słońca. Wzywające odczytania prawdziwe znaczenie. Co nie zgadzało się, będzie się zgadzało. Co było niepojęte, będzie pojęte. - A jeżeli nie ma podszewki świata? Jeżeli drozd na gałęzi nie jest wcale znakiem Tylko drozdem na gałęzi, jeżeli dzień i noc Następują po sobie nie dbając o sens I nie ma nic na ziemi, prócz tej ziemi? Gdyby tak było, to jednak zostanie Słowo raz obudzone przez nietrwałe usta, Które biegnie i biegnie, poseł niestrudzony, Na międzygwiezdne pola, w kołowrót galaktyk I protestuje, woła, krzyczy.;96;2;0;;;
Czesław Miłosz;Cz. Miłosz;Który skrzywdziłeś ;Który skrzywdziłeś człowieka prostego Śmiechem nad krzywdą jego wybuchając, Gromadę błaznów koło siebie mając Na pomieszanie dobrego i złego, Choćby przed tobą wszyscy się skłonili Cnotę i mądrość tobie przypisując, Złote medale na twoją cześć kując, Radzi że jeszcze jeden dzień przeżyli, Nie bądż bezpieczny. Poeta pamięta. Możesz go zabić - narodzi się nowy. Spisane będą czyny i rozmowy.  Lepszy dla ciebie byłby świt zimowy I sznur i gałąź pod ciężarem zgięta. (Waszyngton, 1950) ;76;2;0;;;
Czesław Miłosz;Cz. Miłosz;Tak mało;Tak mało powiedziałem. Krótkie dni. Krótkie dni, Krótkie noce, Krótkie lata. Serce moje zmęczyło się Zachwytem, Rozpaczą, Gorliwością, Nadzieją. Paszcza lewiatana Zamyka się na mnie. Nagi leżałem na brzegach Bezludnych wysp. Porwał mnie w otchłań ze sobą Biały wieloryb świata. I teraz nie wiem, Co było prawdziwe. ;48;2;0;;;
Czesław Miłosz;Cz. Miłosz;Dar;Dzień taki szczęśliwy, Mgła opadła wcześnie, pracowałem w ogrodzie. Kolibry przystawały nad kwiatem kaprifolium. Nie było na ziemi rzeczy, którą chciałbym mieć. Nie znałem nikogo, komu warto byłoby zazdrościć. Co przydarzyło się złego zapomniałem. Nie wstydziłem się myśleć, że byłem, kim jestem. Nie czułem w ciele żadnego bólu. Prostując się, widziałem niebieskie morze i żagle. ;56;2;0;;;
Czesław Miłosz;Cz. Miłosz;Zaklęcie;Piękny jest ludzki rozum i niezwyciężony. Ani krata, ni drut, ni oddanie książek na przemiał, Ani wyrok banicji nie mogą nic przeciw niemu. On ustanawia w języku powszechne idee I prowadzi nam rękę, więc piszemy z wielkiej litery Prawda i Sprawiedliwość, a z małej kłamstwo i krzywda. On ponad to, co jest, wynosi, co być powinno, Nieprzyjaciel rozpaczy, przyjaciel nadziei. On nie zna Żyda ni Greka, niewolnika ni pana, Wzarząd oddając nam wspólne gospodarstwo świata. On z plugawego zgiełku dręczonych wyrazów Ocala zdania surowe i jasne. On mówi nam, że wszystko jest ciągle nowe pod słońcem, Otwiera dłoń zakrzepłą tego, co już było Piękna i bardzo młoda jest Filo-Sofija I sprzymierzona z nią poezja w służbie Dobrego. Natura ledwo wczoraj święciła ich narodziny, Wieść o tym górom przyniosły jednorożec i echo. Sławna będzie ich przyjażń, ich czas nie ma granic. Ich wrogowie wydali siebie na zniszczenie.;146;2;0;;;
Czesław Miłosz;Cz. Miłosz;Piosenka o końcu świata ;Wdzień końca świata Pszczoła krąży nad kwiatem nasturcji, Rybak naprawia błyszczącą sieć, Skaczą w morzu wesołe delfiny, Młode wróble czepiają się rynny I wąż ma złotą skórę, jak powinien mieć. Wdzień końca świata Kobiety idą polem pod parasolkami, Pijak zasypia na brzegu trawnika, Nawołują na ulicy sprzedawcy warzywa I łódka z żółtym żaglem do wyspy podpływa, Dżwięk skrzypiec w powietrzu trwa I noc gwiażdzistą odmyka. A którzy czekali błyskawic i gromów, Są zawiedzeni. A którzy czekali znaków i archanielskich trąb, Nie wierzą, że staje się już. Dopóki słońce i księżyc są w górze, Dopóki trzmiel nawiedza różę, Dopóki dzieci różowe się rodzą, Nikt nie wierzy, że staje się już. Tylko siwy staruszek, który byłby prorokiem, Ale nie jest prorokiem, bo ma inne zajęcie, Powiada przewiązując pomidory: Innego końca świata nie będzie, Innego końca świata nie będzie.;136;2;0;;;
Czesław Miłosz;Cz. Miłosz;Piosenka o porcelanie ;Różowe moje spodeczki, Kwieciste filiżanki, Leżące na brzegu rzeczki Tam kędy przeszły tanki. Wietrzyk nad wami polata, Puchy z pierzyny roni. Na czarny ślad opada Złamanej cień jabłoni. Ziemia, gdzie spojrzysz, zasłana Bryzgami kruchej piany. Niczego mi proszę pana Tak nie żal jak porcelany. Zaledwie wstanie jutrzenka Ponad widnokrąg płaski Słychać gdzie ziemia stęka Maleńkich spodeczków trzaski. Sny majstrów drogocenne, Pióra zamarzłych łabędzi Idą w ruczaje podziemne I żadnej o nich pamięci. Więc ledwo zerwę się z rana Mijam to zadumany. Niczego mi proszę pana Tak nie żal jak porcelany. Równina do brzegu słońca Miazgą skorupek pokryta. Ich warstwa rześko chrupiąca Pod mymi butami zgrzyta. Oświecidełka wy płone Co radowałyście barwą Teraz ach zaplamione Brzydką zakrzepłą farbą. Leżą na świeżych kurhanach Uszka i denka i dzbany. Niczego mi proszę pana Tak nie żal jak porcelany. (Waszyngton, 1949) ;138;2;0;;;
Czesław Miłosz;Cz. Miłosz;Jak powinno być w niebie ;Jak powinno być w niebie wiem, bo tam bywałem. U jego rzeki. Słysząc jego ptaki. Wjego sezonie: latem, zaraz po wschodzie słońca. Zrywałem się i biegłem do moich tysiącznych prac, A ogród był nadziemski, dany wyobrażni. Życie spędziłem układając rytmiczne zaklęcia, Tego co ze mną się działo nie bardzo świadomy Ale dążąc, ścigając bez ustanku Nazwę i formę. Myślę, że ruch krwi Tam powinien być dalej triumfalnym ruchem Wyższego, że tak powiem, stopnia. Że zapach lewkonii I nasturcja i pszczoła i buczący trzmiel, Czy sama ich esencja, mocniejsza niż tutaj, Muszą tak samo wzywać do sedna, w sam środek Za labiryntem rzeczy. Bo jakżeby umysł Mógł zaprzestać pogoni, od Nieskończonego Biorąc oczarowanie, dziwność, obietnicę? Ale gdzie będzie ona, droga nam śmiertelność? Gdzie czas, który nas niszczy i razem ocala? To już za trudne dla mnie. Pokój wieczny Nie mógłby mieć poranków i wieczorów. A to już dostatecznie mówi przeciw niemu. I zęby sobie na tym połamie teolog. ;158;2;0;;;
Czesław Miłosz;Cz. Miłosz;Sposób ;Tak wrażliwy na zapach szpitali i koszar, na nieodwołalność poniżenia Że powinien bym był spędzić życie w korkowej celi, szczękając zębami Od nieznajomych przodków dostałem rozwagę i upór, więc wynalazłem sposób Rytmiczne kołysanie słów układanych, powtarzanych na ulicy, w autobusie, w barach, na drogach A tym bardziej w półśnie rannych godzin, kiedy świadomość wynurza się jak diabelska góra Ale umiałem to robić tylko po polsku, w języku, którego nikt nie rozumie, chyba twardogłowi zawodowcy stadionu w Wabash albo Milwaukee I gdybym mógł nie mówić, nie mówiłbym nic, bo nie było mi obojętne że zwracam się do nikogo. ;98;2;0;;;
Czesław Miłosz;Cz. Miłosz;Campo di Fiori ;W Rzymie na Campo di Fiori Kosze oliwek i cytryn, Bruk opryskany winem I odłamkami kwiatów. Różowe owoce morza Sypią na stoły przekupnie, Naręcza ciemnych winogron Padają na puch brzoskwini. Tu na tym właśnie placu Spalono Giordana Bruna, Kat płomień stosu zażegnął Wkole ciekawej gawiedzi. A ledwo płomień przygasnął, Znów pełne były tawerny, Kosze oliwek i cytryn Nieśli przekupnie na głowach. Wspomniałem Campo di Fiori W Warszawie przy karuzeli, W pogodny wieczór wiosenny, Przy dżwiękach skocznej muzyki, Salwy za murem getta Głuszyła skoczna melodia I wzlatywały pary Wysoko w pogodne niebo. Czasem wiatr z domów płonących Przynosił czarne latawce, Łapali płatki w powietrzu Jadący na karuzeli. Rozwiewał suknie dziewczynom Ten wiatr od domów płonących, Śmiały się tłumy wesołe Wczas pięknej warszawskiej niedzieli. Morał ktoś może wyczyta, Że lud warszawski czy rzymski Handluje, bawi się, kocha Mijając męczeńskie stosy. Inny ktoś morał wyczyta O rzeczy ludzkich mijaniu, O zapomnieniu, co rośnie, Nim jeszcze płomień przygasnął. Ja jednak wtedy myślałem O samotności ginących. O tym, że kiedy Giordano Wstępował na rusztowanie, Nie znalazł w ludzkim języku Ani jednego wyrazu, Aby nim ludzkość pożegnać, Tę ludzkość, która zostaje. Już biegli wychylać wino, Sprzedawać białe rozgwiazdy, Kosze oliwek i cytryn Nieśli w wesołym gwarze I był już od nich odległy, Jakby minęły wieki, A oni chwilę czekali Na jego odlot w pożarze. I ci ginący, samotni, Już zapomniani od świata,;226;2;0;;;
Czesław Miłosz;Cz. Miłosz;Słońce;Barwy ze słońca są. A ono nie ma Żadnej osobnej barwy, bo ma wszystkie. I cała ziemia jest niby poemat, A słońce nad nią przedstawia artystę. Kto chce malować świat w barwnej postaci, Niechaj nie patrzy nigdy prosto w słońce. Bo pamięć rzeczy, które widział, straci, Łzy tylko w oczach zostaną piekące. Niechaj przyklęknie, twarz ku trawie schyli I patrzy w promień od ziemi odbity. Tam znajdzie wszystko, cośmy porzucili: Gwiazdy i róże, i zmierzchy i świty.;77;2;0;;;
Czesław Miłosz;Cz. Miłosz;W Warszawie;Co czynisz na gruzach katedry Świętego Jana, poeto, Wten ciepły, wiosenny dzień? Co myślisz tutaj, gdzie wiatr Od Wisły wiejąc rozwiewa Czerwony pył rumowiska? Przysięgałeś,że nigdy nie będziesz Płaczką żałobną. Przysięgałeś,że nigdy nie dotkniesz Ran wielkich swego narodu, Aby nie zmienić ich w świętość, Przeklętą świętość, co ściga Przez dalsze wieki potomnych. Ale ten płacz Antygony, Co szuka swojego brata, To jest zaiste nad miarę Wytrzymałości. A serce To kamień, w którym jak owad Zamknięta jest ciemna miłość Najnieszczęśliwszej ziemi. Nie chciałem kochać tak, Nie było to moim zamiarem. Nie chciałem litować się tak, Nie było to moim zamiarem. Moje pióro jest lżejsze Niż pióro kolibra. To brzemię Nie jest na moje siły. Jakże mam mieszkać w tym kraju. Gdzie noga potrąca o kości Niepogrzebane najbliższych? Słyszę głosy, widzę uśmiechy. Nie mogę Nic napisać, bo pięcioro rąk Chwyta mi moje pióro I każe pisać ich dzieje, Dzieje ich życia i śmierci. Czyż na to jestem stworzony, By zostać płaczką żałobną? Ja chcę opiewać festyny, Radosne gaje, do których Wprowadzał mnie Szekspir. Zostawcie Poetom chwilę radości, Bo zginie wasz świat. Szaleństwo tak żyć bez uśmiechu I dwa powtarzać wyrazy, Zwrócone do was, umarli, Do was, których udziałem Miało być wesele Czynów, myśli i ciała, pieśni, uczt. Dwa ocalone wyrazy: Prawda i sprawiedliwość.;211;2;0;;;
Czesław Miłosz;Cz. Miłosz;Spotkanie;Jechaliśmy przed świtem po zamarzłych polach, Czerwone skrzydło wstawało, jeszcze noc. I zając przebiegł nagle tuż przed nami, A jeden z nas pokazał go ręką. To było dawno. Dzisiaj już nie zyją Ni zając, ani ten, co go wskazywał. Miłości moja, gdzież są, dokąd idą Błysk ręki, linia biegu, szelest grud - Nie z żalu pytam, ale z zamyślenia.;51;2;0;;;
Czesław Miłosz;Cz. Miłosz;Skarga dam minionego czasu;Nasze suknie fałdziste zdarły się na drogach, Perły na dno dziejowej upadły topieli, Płatki spalonych wstążek wiatr gonił po wodach, Pierścienie z naszych palców ciemni ludzie zdjęli. Fryzury nasze strojne, w które zręczność mistrza Wplatała srebrne gniazda, kwiaty, rajskie pióra, Rozpadły się i w ciemność sypnęły popiołem. A gdy jutrzenka z morze wstała przeźroczysta, Nago szłyśmy w nowego Babilonu murach Coś przypomnieć próbując ze zmarszczonym czołem.;58;2;0;;;
Czesław Miłosz;Cz. Miłosz;Schody;Żółte, skrzypiące i pachnące pastą Stopnie są wąskie - kto idzie przy ścianie, Może bucikiem celować spiczasto, A przy poręczy noga ledwie stanie. Łeb dzika żyje, ogromny na cieniu. Najpierw kły tylko, potem się wydłuża I ryjem wodzi, węsząc, po sklepieniu, A światło w drżących rozpływa się kurzach. Matka w dół płomień migotliwy niesie. Schodzi wysoka, sznurem przepasana. Jej cień do cienia dziczej głowy pnie się. Tak z groźnym zwierzem mocuje się sama.;73;2;0;;;
Czesław Miłosz;Cz. Miłosz;Obłoki;Obłoki, straszne moje obłoki, jak bije serce, jaki żal i smutek ziemi, chmury, obłoki białe i milczące, patrzę na was o świcie oczami łez pełnemi i wiem, że we mnie pycha, pożądanie i okrucieństwo, i ziarno pogardy dla snu martwego splatają posłanie, a kłamstwa mego najpiękniejsze farby zakryły prawdę. Wtedy spuszczam oczy i czuję wicher, co przeze mnie wieje palący, suchy. O, jakże wy straszne jesteście, stróże świata, obłoki! Niech zasnę, niech litościwa ogarnie mnie noc.;64;2;0;;;
Czesław Miłosz;Cz. Miłosz;Głowa;Olbrzymia głowa wynurzyła się Zza pagórków po drugiej stronie rzeki I widziała chłopca z wędką, Który, wpatrzony w pławik, Myśli tylko: weźmie, nie weźmie. - Co z nim zrobimy – zastanawiała się głowa, wydając dyspozycje duchom lotnym, wyspecjalizowanym w układaniu losu - No i tak - powiada sobie głowa, mając przed sobą to samo miejsce nad rzeką i starca, który wrócił tutaj po długich podróżach. - niektórym wydaje się, że to oni sami postanawiają, spełniają. Ten przynajmniej wie, Że był igraszką sił Chichoczących, nurkujących w powietrzu, I tylko dziwi się, Że tak mu wypadło.;94;2;0;;;
Czesław Miłosz;Cz. Miłosz;Bieg;Radosny mój bieg po ciemnych parkach jesienią, Kiedy na ścieżkach igliwie albo szelest liści, I polany pod dębami pustoszeją, Gasną sine oka telewizji. Takiej lekkości kroków nigdy nie miałem, Chyba dawno, chyba dawno w moje poranki ośmioletniego. Uniesiony nad ziemią, napojony światłem, Nie ustaję w napowietrznym biegu. Nieżyczliwie mnie wita przebudzona jawa. W dzień o lasce powoli pełznę, astmatyczny. Ale noc mnie na długie podróże wyprawiaI tam, jak na początku, świat nowy i śliczny.;74;2;0;;;
Czesław Miłosz;Cz. Miłosz;Co znaczy;Nie wie że świeci Nie wie że lata Nie wie że jest tym a nie innym. I coraz częściej z otwartmi ustami, Z gasnącym papierosem Gauloise, Nad szklanką czerwonego wina, Myślę o tym co znaczy być tym a nie innym. Tak samo było kiedy miałem dwadzieścia lat. Ale wtedy nadzieja że będę wszystkim, Może nawet motylem i kosem, przez zaklęcie. Teraz widzę zapylone drogi powiatu I miasteczko w którym urzędnik poczty upija się co dzień Z żalu że jest tożsamy tylko ze sobą. A gdy tylko gwiazdy zamykały mnie I gdyby tak zwykle odbywało Że jest tak zwany świat i tak zwane ciało. Gdybym chciał być nie-sprzeczny. Ale nie.;109;2;0;;;
Czesław Miłosz;Cz. Miłosz;Co mnie;"Co mnie albo i komu tam jeszcze do tego Że będą dalej wschody i zachody słońca, śnieg na górach, krokusy, i ludzkość ze swoimi kotami i psami? Co nam do tego, Że w wielkim trzęsieniu ziemi część północnej Kalifornii
zapadnie się w morze, Że rozważana będzie legalność małżeństw z komputerami, Że powstanie cybernetyczne cesarstwo planetarne, Że w roku 3000 uroczyście będzie celebrowane w Rzymie wstępowanie w czwarte milenium chrześcijaństwa? Co nam do tego – jeżeli w naszej krainie milknie zgiełk świata Na próżno w obrzędzie Dziadów kuszą nas darem jadła i napoju. Nie odzywamy się, bo brak języka, żeby porozumieć się z żywymi. I więdną bezużyteczne kwiaty, złożone kiedy byliśmy już daleko.";111;2;0;;;
Czesław Miłosz;Cz. Miłosz;Ależ tak, pamiętam;"Ależ tak, pamiętam podwórze w domu Romerów, gdzie miała swoją siedzibę loża ,,Gorliwy Litwin"". I w starości stałem na moim uniwersyteckim dziedzińcu pod arkadami, przed wejściem do kościoła Świętego Jana. Co za dal, ale mógłbym słyszeć jak furman strzela z bicza i wjeżdżamy całą gromadą z Tuhanowicz przed ganek dworu w Szczorsach Chreptowiczów. Żeby czytać w największej bibliotece na Litwie księgi ozdobione wizerunkiem człowieka kosmicznego. Jeżeli pisząc o mnie pomylą stulecia, sam potwierdzę, że byłem tam w 1820 roku, pochylony nad ,,L""aurore naissante"" Jakuba Böhme, francuskie wydanie, 1802.";87;2;0;;;
Czesław Miłosz;Cz. Miłosz;Ale książki;Ale książki będą na półkach, prawdziwe istoty, Które zjawiły się raz, świeże,jeszcze wilgotne, Niby lśniące kasztany pod drzewem w jesieni, I dotykane, pieszczone trwać zaczęły Mimo łun na horyzoncie, zamków wylatujących w powietrze, Plemion w pochodzie, planet w ruchu. Jesteśmy - mówiły, nawet kiedy wydzierano z nich karty Albo litery zlizywał buzujący płomień, O ileż trwalsze od nas, których ułomne ciepło Stygnie razem z pamięcią, rozprasza się, ginie. Wyobrażam sobie ziemię kiedy mnie nie będzie I nic, żadnego ubytku, dalej dziwowisko, Suknie kobiet, mokry jaśmin, pieśń w dolinie. Ale książki będą na półkach, dobrze urodzone, Z ludzi, choć też z jasności, wysokości. ;92;2;0;;;
Czesław Miłosz;Cz. Miłosz;Miłość;Miłość to znaczy popatrzeć na siebie, Tak jak się patrzy na obce nam rzeczy, Bo jesteś tylko jedną z rzeczy wielu. A kto tak patrzy, choć sam o tym nie wie, Ze zmartwień różnych swoje serce leczy, Ptak mu i drzewo mówią: przyjacielu. Wtedy i siebie, i rzeczy chce użyć, żeby stanęły w wypełnienia łunie. To nic, że czasem nie wie, czemu służyć: Nie ten najlepiej służy, kto rozumie.;69;2;0;;;
Czesław Miłosz;Cz. Miłosz;W czarnej rozpaczy;W czarnej rozpaczy i szarym zwątpieniu Składam wierszem hołd Niepojętemu Udając radość, chociaż jej zabrakło, Bo mnożyć skargi byłoby za łatwo. Co odpowiedzieć, kiedy kto zapyta:Dzielny był człowiek – czy też hipokryta?;32;2;0;;;
Czesław Miłosz;Cz. Miłosz;Annnalena;Lubiłem twoją aksamitną yoni, Annalena, długie podróże w delcie twoich nóg. Dążenie w górę rzeki do twego bijącego serca przez coraz dziksze prądy sycone światłem chmielu i czarnych powojów. I naszą gwałtowność i triumfalny śmiech i pośpieszne ubieranie się w środku nocy żeby iść kamiennymi schodami górnego miasta. Oddech wstrzymany z podziwu i ciszy, porowatość zużytych głazów i portal katedry. Za furtką do plebanii ułamki cegieł i chwasty, w ciemności dotyk szorstkich oskarpowań muru. I później patrzenie z mostu na dół na sady kiedy pod księżycem każde drzewo osobne na swoim klęczniku, a z tajemnego wnętrza przyćmionych topoli stuka echo wodnej turbiny. Komu opowiadamy co zdarzyło się nam na ziemi, dla kogo ustawiamy wszędzie wielkie lustra w nadziei że napełnią się i tak zostanie? Zawsze niepewni czy to byliśmy ja i ty, Annalena, czy kochankowie bez imion na tabliczkach z baśniowej emalii.;142;2;0;;;
Czesław Miłosz;Cz. Miłosz;Orfeusz i Eurydyka;Stojąc na płytach chodnika przy wejściu do Hadesu Orfeusz kulił się w porywistym wietrze, Który targał jego płaszczem, toczył kłęby mgły, Miotał się w liściach drzew. Światła aut Za każdym napływem mgły przygasały. Zatrzymał się przed oszklonymi drzwiami, niepewny Czy starczy mu sił w tej ostatniej próbie. Pamiętał jej słowa: „Jesteś dobrym człowiekiem” . Nie bardzo w to wierzył. Liryczni poeci Mają zwykle, jak wiedział, zimne serca. To niemal warunek. Doskonałość sztuki Otrzymuje się w zamian za takie kalectwo. Tylko jej miłość ogrzewała go, uczłowieczała. Kiedy był z nią, inaczej też myślał o sobie. Nie mógł jej zawieść teraz, kiedy umarła. Pchnął drzwi. Szedł labiryntem korytarzy, wind. Sine światło nie było światłem, ale ziemskim mrokiem. Elektroniczne psy mijały go bez szelestu. Zjeżdżał piętro po piętrze, sto, trzysta, w dół. Marzł. Miał świadomość, że znalazł się w Nigdzie. Pod tysiącami zastygłych stuleci, Na prochowisku zetlałych pokoleń, To królestwo zdawało się nie mieć dna ni kresu. Otaczały go twarze tłoczących się cieni. Niektóre rozpoznawał. Czuł rytm swojej krwi. Czuł mocno swoje życie razem z jego winą I bał się spotkać tych, którym wyrządził zło. Ale oni stracili zdolność pamiętania. Patrzyli jakby obok, na tamto obojętni. Na swoją obronę miał lirę dziewięciostrunną. Niósł w niej muzykę ziemi przeciw otchłani, Zasypującej wszelkie dźwięki ciszą. Muzyka nim władała. Był wtedy bezwolny. Poddawał się dyktowanej pieśni, zasłuchany. Jak jego lira, był tylko instrumentem. Aż zaszedł do pałacu rządców tej krainy. Persefona, w swoim ogrodzie uschniętych grusz i jabłoni, Czarnym od nagich konarów i gruzłowatych gałązek, A;250;2;0;;;
Czesław Miłosz;Cz. Miłosz;A jeżeli (z cyklu Ksiądz Serafin);A jeżeli to wszystko jest tylko snem Ludzkości o sobie? I my, chrześcijanie, Śnimy swój sen wewnątrz snu?  I jeżeli nikt nie jest odpowiedzialny za nasze złudzenie, Z którym schodzimy pod ziemię, Oczekując, że nas podniesie Wieczna Sprawiedliwość?;39;2;0;;;
Czesław Miłosz;Cz. Miłosz;Alkoholik wstępuje w bramę niebios;Jaki będę, Ty wiedziałeś od początku. I od początku każdego żywego stworzenia. To musi być okropne, mieć taką świadomość, w której są równoczesne jest, będzie i było. Żyć zaczynałem ufny i szczęśliwy, pewny, że dla mnie co dzień wschodzi słońce, i dla mnie otwierają się poranne kwiaty. Od rana do wieczora biegałem w zaczarowanym ogrodzie. Nic a nic nie wiedząc, że Ty z Księgi Genów wybierasz mnie na nowy eksperyment, jakbyś nie dosyć miał na to dowodów, że tak zwana wolna wola nic nie poradzi wbrew przeznaczeniu. Pod twoim ubawionym spojrzeniem cierpiałem jak liszka żywcem wbita na kolec tarniny. Otwierała się przede mną straszność tego świata. Czyż mogłem nie uciekać od niej w urojenie? w trunek, po którym ustaje szczękanie zębami, topnieje gniotąca pierś rozpalona kula i można myśleć, że jeszcze będę żyć jak inni? Aż zrozumiałem, że tylko błądzę od nadziei do nadziei i zapytałem Ciebie, Wszechwiedzący, czemu udręczasz mnie. Czy to próba, jak u Hioba, aż uznam moją wiarę za ułudę i powiem: nie ma Ciebie ni twoich wyroków, a rządzi tu na ziemi tylko przypadek? Jak możesz patrzeć na równoczesny, miliardokrotny ból? Myślę, że ludzie, jeżeli z tego powodu nie mogą uwierzyć, że jesteś, zasługują w Twoich oczach na pochwałę. Ale może dlatego, że litowałeś się bez miary, zstąpiłeś na ziemię, żeby doznać tego, co czują śmiertelne istoty. Znosząc ból ukrzyżowania za grzech, ale czyj?  Oto ja modlę się do Ciebie, ponieważ nie modlić się nie umiem. Bo moje serce Ciebie pożąda, choć wiem, że nie;250;2;0;;;
Czesław Miłosz;Cz. Miłosz;Bez powodu;Niech spłynie błogosławieństwo Na życie połamane Żeby została radość Tam gdzie nie ma powodu. Pięknością przejęty żywą Wieczną wiosną w zenicie Ulatuję nad siebie Zrozpaczonego Jaka to cierpka siła Ile dzięków czynienia Za to że otrzymane Wtedy kiedy stracone;39;2;0;;;
Czesław Miłosz;Cz. Miłosz;Biedny chrześcijanin patrzy na Getto;Pszczoły obudowują czerwoną wątrobę, Mrówki obudowują czarną kość, Rozpoczyna się rozdzieranie, deptanie jedwabi, Rozpoczyna się tłuczenie szkła, drzewa, miedzi, niklu, / srebra, pian Gipsowych, blach, strun, trąbek, liści, kul, kryształów - Pyk! Fosforyczny ogień z żółtych ścian Pochłania ludzkie i zwierzęce włosie. Pszczoły obudowują plaster płuc, Mrówki obudowują białą kość, Rozdzierany jest papier, kauczuk, płótno, skóra, len, Włókna, materie, celuloza, włos, wężowa łuska, druty, Wali się w ogniu dach, ściana i żar ogarnia fundament. Jest już tylko piaszczysta, zdeptana, z jednym drzewem / bez liści Ziemia. Powoli, drążąc tunel, posuwa się strażnik-kret Z małą czerwoną latarką przypiętą na czole. Dotyka ciał pogrzebanych, liczy, przedziera się dalej, Rozróżnia ludzki popiół po tęczującym oparze, Popiół każdego człowieka po innej barwie tęczy. Pszczoły obudowują czerwony ślad, Mrówki obudowują miejsce po moim ciele. Boję się, tak się boję strażnika-kreta. Jego powieka obrzmiała jak u patriarchy, Który siadywał dużo w blasku świec Czytając wielką księgę gatunku. Cóż powiem mu, ja, Żyd Nowego Testamentu, Czekający od dwóch tysięcy lat na powrót Jezusa? Moje rozbite ciało wyda mnie jego spojrzeniu I policzy mnie między pomocników śmierci: Nieobrzezanych.;180;2;0;;;
Czesław Miłosz;Cz. Miłosz;Caffè Greco;W latach osiemdziesiątych dwudziestego wieku, W Rzymie przy via Condotti, Siedzieliśmy z Turowiczem w Caffè Greco I odezwałem się w te mniej więcej słowa: - Widzieliśmy wiele, poznaliśmy wiele. Upadały państwa, przemijały kraje, Chimery ludzkiego umysłu osaczały nas Ludzie ginęli albo szli w niewolę. Jaskółki Rzymu budzą mnie o świcie I czuję wtedy krótkotrwałość, lekkość Odrywania się. Kim jestem, kim byłem Nie tak już ważne. Dlatego, że inni Szlachetni, wielcy podtrzymują mnie Kiedy o nich pomyślę. O hierarchii bytów. Ci, którzy wierze swojej dawali świadectwo, Których imiona starto i wdeptano w ziemię, Nawiedzają nas dalej. Z nich bierze się miara, Dzieł, spodziewań się, planów, rzekłbym, estetyczna. Czymże okupi siebie literatura Jeżeli nie pochwalną melopeją, hymnem Chociażby mimo woli? A Ty masz mój podziw Bo dokonałeś więcej, niż genialni, pyszni Tu siadujący niegdyś moi kompanowie. Nie rozumiałem czemu dręczył ich brak cnoty, Skąd zgryzota sumienia, teraz już rozumiem. Z wiekiem, czy też z mijaniem dwudziestego wieku Pięknieje dar mądrości i zwyczajna dobroć. Czytany przez nas obu dawniej Maritain Miałby powód do chluby. A dla mnie: zdziwienie, Że stoi miasto Rzym, że znów się spotykamy, Że jestem jeszcze chwilę, i ja, i jaskółka.;190;2;0;;;
Czesław Miłosz;Cz. Miłosz;Cesarz Konstantyn (z cyklu Ksiądz Seweryn);Mógłbym żyć w czasach Konstantyna. Trzysta lat po śmierci Zbawiciela, O którym tyle było wiadomo, że zmartwychwstał, Niby słoneczny Mitra rzymskich legionów. Byłbym tam świadkiem sporu pomiędzy homoousios i homoiousios, O to, czy Chrystus ma naturę boską czy boskiej podobną. Pewnie opowiedziałbym się przeciwko trynitarianom, Bo kto może odgadnąć naturę Stwórcy? Konstantyn, Imperator Całego Świata, pyszałek i morderca, Przechylił szalę na soborze nicejskim, Żebyśmy, pokolenie za pokoleniem, rozmyślali o Trójcy Świętej, tajemnicy tajemnic, Bez której krew człowieka byłaby obca krwi wszechświata I daremne byłoby wylanie własnej krwi przez cierpiącego Boga, Który złożył z siebie ofiarę, już kiedy stwarzał świat. Więc Konstantyn był jedynie niegodnym narzędziem, Nieświadomym, co czyni dla ludzi dalekich czasów? A my, czy wiemy, do czego jesteśmy przeznaczeni?;117;2;0;;;
Czesław Miłosz;Cz. Miłosz;Cierpię;Cierpię w dzień i w nocy i spać nie mogę. Tęsknię do spotkania z Ukochanym i dom mego ojca nie jest mi już przyjemny. Bramy nieba są otwarte, ukazuje się miejsce święte. Spotykam Mego Oblubieńca i składam u Jego stóp ciało i umysł w ofierze.;45;2;0;;;
Czesław Miłosz;Cz. Miłosz;Co było wielkie;Co było wielkie, małem się wydało. Królestwa bladły jak miedź zaśnieżona. Co poraziło, więcej nie poraża. Niebiańskie ziemie toczą się i świecą. Na brzegu rzeki, rozciągnięty w trawie, Jak dawno, dawno, puszczam łódki z kory. Montgeron, 1959;37;2;0;;;
Czesław Miłosz;Cz. Miłosz;Czego nauczyłem się od Jeanne Hersch?;"1. Że rozum jest wielkim boskim darem i że należy wierzyć w jego zdolność poznawania świata. 2. Że mylili się ci, którzy podrywali zaufanie do rozumu, wyliczając, od czego jest zależny: od walki klas, od libido, od woli mocy. 3. Że powinniśmy być świadomi naszego zamknięcia w kręgu własnych doznań, nie po to jednak, żeby sprowadzać rzeczywistość do snów i majaków naszego umysłu. 4. Że prawdomówność jest dowodem miłości, a po kłamstwie poznaje się niewolę. 5. Że właściwą postawą wobec istnienia jest szacunek, należy więc unikać towarzystwa osób, które poniżają istnienie swoim sarkazmem i pochwalają nicość. 6. Że choćby nas oskarżano o arogancję, w życiu umysłowym obowiązuje zasada ścisłej hierarchii. 7. Że nałogiem intelektualistów dwudziestego wieku było ""baratin"", czyli nieodpowiedzialne paplanie. 8. Że w hierarchii ludzkich czynności sztuka stoi wyżej niż filozofia, ale zła filozofia może zepsuć sztukę. 9. Że istnieje prawda obiektywna, czyli z dwóch różnych sprzecznych twierdzeń jedno jest prawdziwe, drugie fałszywe, z wyjątkiem określonych wypadków, kiedy utrzymanie sprzeczności jest uprawnione. 10. Że niezależnie od losu wyznań religijnych powinniśmy zachować ""wiarę filozoficzną"", czyli wiarę w transcendencję, jako istotną cechę naszego człowieczeństwa. 11. Że czas wyłącza i skazuje na zapomnienie tylko te dzieła naszych rąk i umysłu, które okażą się nieprzydatne we wznoszeniu, stulecie za stuleciem, wielkiego gmachu cywilizacji. 12. Że we własnym życiu nie wolno poddawać się rozpaczy z powodu naszych błędów i grzechów, ponieważ przeszłość nie jest zamknięta i otrzymuje sens nadany jej przez nasze późniejsze czyny.";239;2;0;;;
Czesław Miłosz;Cz. Miłosz;Los;Czy tym samym jest żołądź i dąb oszroniały? Czy tym samym jest paproć i węgiel kamienny? Czy tym samym jest kropla i fal morskich wały? Czy tym samym jest metal i pierścionek cenny? Czemuż więc zapytujesz mnie o wiersze dawne I o minionych dziewczyn cudaczne imiona? Niech wiersze moje drogą jaką kto chce chodzą, Niechaj moje dziewczyny innym dzieci rodzą, Mnie węgiel, dąb i pierścień, i fala spieniona.;68;2;0;;;
Czesław Miłosz;Cz. Miłosz;Modlitwa;Pod dziewięćdziesiątkę, i jeszcze z nadzieją, Że powiem, wypowiem, wyksztuszę. Jeżeli nie przed ludźmi, to przed Tobą, Który mnie karmiłeś miodem i piołunem. Wstydzę się, bo muszę wierzyć, ze prowadziłeś i chroniłeś mnie, Jakbym miał u ciebie szczególne zasługi. Podobny byłem do tych z łagru, którzy dwie gałązki sosnowe Wiązali na krzyż, i mamrotali do nich nocą na pryczy w baraku. Zanosiłem prośbę egoisty, i raczyłeś ją spełnić, Po to, żebym zobaczył, jak była nierozumna. Ale kiedy z litości dla innych błagałem o cud, Milczały, jak zawsze, i niebo, i ziemia. Moralnie podejrzany z powodu wiary w Ciebie, Podziwiałem niewierzących za ich prostoduszny upór. Jakiż to ze mnie tancerz przed Majestatem, Jeżeli religie uznałem za dobrą dla słabych, jak ja? Najmniej normalny z klasy księdza Chomskiego, Już wtedy wpatrywałem się w wirujący lej przeznaczenia. Teraz pięć moich zmysłów powoli zamykasz, I jestem stary człowiek leżący w ciemności. Wydany temu, co mnie tak udręczyło, Że biegłem prosto przed siebie, w układanie wierszy. Uwolnij mnie od win, prawdziwych i urojonych. Daj pewność, że trudziłem się na Twoją chwałę. W godzinie mojej agonii bądź ze mną Twoim cierpieniem,Które nie może świata ocalić od bólu.;191;2;0;;;
Czesław Miłosz;Cz. Miłosz;O aniołach;Odjęto wam szaty białe, Skrzydła i nawet istnienie, Ja jednak wierzę wam, Wysłańcy. Tam gdzie na lewą stronę odwrócony świat, Ciężka tkanina haftowana w gwiazdy i zwierzęta, Spacerujecie oglądając prawdomówne ściegi. Krótki wasz postój tutaj, Chyba o czasie jutrzennym, jeżeli niebo jest czyste, W melodii powtarzanej przez ptaka, Albo w zapachu jabłek pod wieczór Kiedy światło zaczaruje sady. Mówią, że ktoś was wymyślił Ale nie przekonuje mnie to. Bo ludzie wymyślili także samych siebie. Głos - ten jest chyba dowodem, Bo przynależy do istot niewątpliwie jasnych, Lekkich, skrzydlatych (dlaczegóż by nie), Przepasanych błyskawicą. Słyszałem ten głos nieraz we śnie I, co dziwniejsze, rozumiałem mniej więcej Nakaz albo wezwanie w nadziemskim języku: zaraz dzień jeszcze jeden zrób co możesz.;118;2;0;;;
Czesław Miłosz;Cz. Miłosz;O nierówności ludzi;To nie prawda, że jesteśmy mięso, Które przez chwilę gada, rusza się, pożąda. Mylne są plaże z mrowiem obnażonych ciał I tłumy na ruchomych schodach metra. Na szczęście nie wiemy, kim jest ten człowiek obok. Może być bohaterem świętym, geniuszem. Ponieważ równość ludzi jest urojeniem I kłamią tablice statystyk, Na mojej własnej potrzebie urojeniem Opieram przekonanie o co dzień odnawianej hierarchii. Stąpam po ziemi chroniącej wybrane popioły, Choć nie będą trwać dłużej niż popioły innych. Przyznaję się do wdzięczności i podziwu, Ponieważ brak powodu, żeby wstydzić się szlachetnych uczuć. Obym okazał się godnym wysokiej kompanii, I szedł z nim, niosąc połę królewskiego płaszcza.;103;2;0;;;
Czesław Miłosz;Cz. Miłosz;Przemilczane strefy;To nie było tak. Ale nikt nie ośmiela się mówić, jak było, I ja, dostatecznie stary, żeby pamiętać, Powtarzam jak inni słowa politycznie poprawne, Bo nic nie upoważnia mnie Do wyjawiania rzeczy zbyt okrutnych dla ludzkiego serca.;37;2;0;;;
Czesław Miłosz;Cz. Miłosz;Stan poetycki;"Jakby zamiast oczu wprawiono odwróconą lunetę, świat oddala się i wszystko, ludzie, drzewa, ulice, maleje ale nic a nic nie traci na wyrazistości, zgęszcza się. Miałem dawniej takie chwile podczas pisania wierszy, więc znam dystans, bezinteresowną kontemplację, przybranie na siebie ""ja"", które jest ""nie-ja"", ale teraz jest tak ciągle i zapytuję siebie co to znaczy, czyżbym wszedł w trwały stan poetycki. Rzeczy dawniej trudne teraz są łatwe, ale nie czuję silnej potrzeby przekazywania ich na piśmie. Dopiero teraz jestem zdrów a byłem chory, ponieważ mój czas galopował i udręczał mnie strach przed tym co będzie. W każdej minucie widowisko świata jest dla mnie na nowo zadziwiające i tak komiczne, że nie mogę zrozumieć jak mogła chcieć temu podołać literatura. Czując cieleśnie, dotykalnie, każdą minutę, oswajam nieszczęście i nie proszę Boga żeby zechciał je odwrócić, bo dlaczego miałby odwrócić ode mnie jeżeli nie odwraca od innych? Śniło mi się, że znalazłem się na wąskim progu nad głębią w której widać było poruszające się wielkie morskie ryby. Bałem się, że jeżeli będę patrzeć, spadnę. Więc odwróciłem się, chwyciłem się palcami chropowatości skalnej ściany i powoli posuwając się tyłem do morza wydostałem się na miejsce bezpieczne. Byłem niecierpliwy i drażniło mnie tracenie czasu na głupstwa, do których zaliczałem sprzątanie i gotowanie. Teraz z uwagą kroję cebulę, wyciskam cytryny, przyrządzam różne gatunki sosów. 1977";220;2;0;;;
Czesław Miłosz;Cz. Miłosz;Strukturalizm;"Byłem na odczycie strukturalisty, mówił nadzwyczaj inteligentnie i jego francuskie łapki nadzwyczaj inteligentnie trzymały papierosa. Chciałem wstać i powiedzieć: ty, na tej ziemi wycia i rzygowin, na tej ziemi dręczonego wszelkiego żywego stworzenia i mojej ludzkiej rozpaczy, ty, naukowcu, świnio. Niech zaświadczy wielkie plemię umarłych, patrz, napierają ich twarze, jak słono i gorzko ustom kiedy językiem dotknięte już ma objawić się słowo. Słowo jedno jedyne i jedno znaczące, które rozlegając się od niebios do piekieł przywróci ład utracony, słowo którego nie ma i ten szum jak lasu czy morza to tylko bełkot i płacz. Cóż ja z moją głupotą przeciw tobie, kolekcjonerowi zamrożonych łez albo przeciw komputerom w Lawrence Laboratory? Ja śmieszny, tak samo jak wtedy kiedy byłem mały i próbowałem bronić świętych gajów czy góry Synaj czy Patmos, nie rozumiejąc czego bronię i czemu. Bo dzieci podskakiwały i rymowały wyrazy i jeden chłopczyk śpiewał: ""matka-szmatka"", ""matka-szmatka"", a ja nagle rzuciłem się na niego kopiąc i gryząc. 1965";158;2;0;;;
Czesław Miłosz;Cz. Miłosz;Tabu;Bądźcie pękiem wygiętych linii o połysku różowych obłoków! należy zamknąć wszystkie tamy na rzece żalu, nauczymy się razem ostrych, wysokich skoków i biegu. Chociaż słowa palą nieostrożnych, mówić będziemy najpiękniejsze, jakie zna mowa, rozsądnie powściągana. Gdy życia naszego dotykać wspomnieniem, przebiega dreszcz po plecach, jak od szeleszczących jedwabi, - tabu. Rana zieleniejącego świata co dzień pulsuje białym wrzodem słońca. Namalujmy pod oczami czarne koła smutku, gdyż oślepiające płaszczyzny wirują i blaskiem rażą. Układamy bukiety z kaktusów rzeczywistości, bukiety, bukiety, jak z lelij.;82;2;0;;;
Czesław Miłosz;Cz. Miłosz;To co pisałem;To co pisałem, nagle się wydało błazeństwem. Znaleźć nie mogłem wyrazów. Patrzyłem na świat olbrzymi, tętniący, z łokciami o kamienną poręcz opartymi. Płynęły rzeki, pruły chmurę żagle, mdlały zachody. Wszystkie piękne kraje, wszystkie istoty, których pożądałem, wzeszły na niebo jak wielkie księżyce. W te lampy dziwne ruchome wpatrzony, licząc ich łuki astrologiczne, szeptałem: świecie, giń, litości, tonę. Żadna na piękność nie wystarczy mowa. Widziałem w sobie rozległe doliny i mogłem stopą brązem uskrzydloną iść ponad nimi na szczudłach powietrza. Ale to gasło, noc niespamiętana.;84;2;0;;;
Czesław Miłosz;Cz. Miłosz;Twarz mężczyzny;Tu lubin czarny a tu len, a tu zasiano ciężki nard. Znad zieloności twoja twarz i znad mglistości plama warg. Jak w wściekłym filmie Dżingischanów wyrasta skośnie twarz nad mieczem Tak ty w dziewięciu myślach swoich światu wielkiemu przeczysz I jest ci myśl o Ukrainie, i jest ci myśl o latach wojny Sześć krajobrazów, które znasz, i jeden - którego nie pojmiesz Napięte jak wody rozlane. Spokojne jak wody wezbrane. Na mroku twoje oblicze. Otwierasz sosnowe drzwi. Na rzekę, gdzie płyną kry - Tragicznym krzykiem krzyczysz.;86;2;0;;;
Czesław Miłosz;Cz. Miłosz;Wiersz na koniec stulecia;"Kiedy już bylo dobrze I znikło pojęcie grzechu I ziemia byla gotowa W powszechnym pokoju Spożywać i weselić się Bez wiar i utopii, Ja, nie wiadomo czemu, Obłożony księgami Proroków i teologów, Filozofów, poetów, Szukałem odpowiedzi Marszcząc się, wykrzywiając, budząc się w środku nocy Wykrzykując nad ranem. Co mnie tak pognębiało, Bylo zawstydzające. Brak taktu i rozwagi Byłby w mówieniu o tym, A nawet jakby zamach Na zdrowie ludzkości. Niestety moja pamięć Nie chciała mnie opuścić, A w niej żywe istoty Każda z jej własnym bólem, Każda z jej własną śmiercią, Z jej własnym przerażeniem. I skąd by tam niewinność Na plażach ziemskiego raju, Niepokalane niebo Nad kościołem higieny? Czy dlatego, że Tamto Było już bardzo dawno? Do mędrca świątobliwego --Glosi arabska przypowieść-- Bóg rzekł nieco złośliwie: ""Gdybym ludziom wyjawił, Jakim jesteś grzesznikiem, Nie chwaliliby ciebie."" ""A ja, gdybym im odkrył, Jak jesteś miłosierny --Odparł mąż świątobliwy-- Pogardzaliby Tobą."" Do kogo mam się zwrócić z tą całkiem ciemną sprawą Bólu i razem winy W architekturze świata, Jeżeli tutaj nisko Ni tam w górze wysoko Żadna moc nie obali Przyczyny i skutku? Nie myśleć, nie wspominać O śmierci na krzyżu, chociaż co dzień umiera Jedyny miłujący, Który bez żadnej potrzeby Zgodził się i zezwolił, Żeby co jest, istniało Razem z narzędaiem tortur. Całkiem enigmatycznie. Niepojęcie zawiłe. Lepiej mowy zaprzestać. Ten język nie dla ludzi. Błogosławiona radość. Winobranie i żniwo. Choćby nie na każdego Przyszlo uspokojenie.";234;2;0;;;
Czesław Miłosz;Cz. Miłosz;Zanurzeni;Ależ nie każdemu zdarza się prawdziwa starość. Jej właściwe jest rozpamiętywanie Cielesnej pychy, która rozpierała się kiedyś W nas, tych samych, a jakże innych. Był wysoki komizm W układaniu włosów przed lustrem, W troskach o to, czy kapelusz dość twarzowy, W zwilżeniu warg koniuszkiem języka I przesuwaniu po nich kredki, W wiązaniu krawata przed lustrem z miną króla zwierząt. Jakże bawił się nami Duch Ziemi!! Jeżeli indywiduum jest formą, a gatunek materią, Jak zdawał się sądzić Duns Scotus, Spełnialiśmy, czego żądał gatunek, zanurzeni w materii, ktoś powie: po uszy. A później dźwiga się z miraży syntetyczne miasto. Między gotyckimi wieżami loty jaskółek. Starzec w oknie, który widział wiele miast, Niemalże wyzwolony, śmieje się I donikąd wracać nie zamierza.;118;2;0;;;
Czesław Miłosz;Cz. Miłosz;Ze szkodą;Jak najmniej szkodzić. O to zabiegałem. Choć mało znaczy tutaj nasza wola. Dosyć połączyć dwa słowa, już biegną, Chwytają, niosą na obrzęd plemienny. Piszmy dla siebie, dla paru przyjaciół, Żeby umilić wiosenną majówkę: Tak się zaczyna. A później sztandary, Wrzaski, proroctwa, obrona barykad. Mój wielki patron zrobił wiele złego. Lepiej by został przy swoich balladach, No i sonetach. Nikt mu nie powiedział: Już dosyć, przestań. Wzięli ich sumieniem, I prowadzili, trzymając za ręce. Czy my rodzimy się dla mitologii? I czy naprawdę dla własnego życia? Co za demonizm w naturze języka, Że można zostać tylko jego sługą! I ja szkodziłem, może mniej niż inni. W przebraniach, maskach, nierozpoznawalny, Niejednoznaczny. Już to jest ochroną Przed recytacją na dorocznym święcie.;118;2;0;;;
Czesław Miłosz;Cz. Miłosz;Daemones;Zbliża się pora wyznania. Oto się prawda odsłania I twoje życie skłamane Światu ma być pokazane. Pewnie, że gorzka chwila, Każdy się przed nią uchyla, Wstyd pali, kwili sumienie, Kiedy się zjawiasz na scenie Przed obojętnym gronem, Starą tragedią znudzonym. Doceniam twoją odwagę I między zalety kładę, Że wolisz cierpieć widomie, Niż chować się za ironię. A zresztą w późnej starości Widok się nieco uprościł, Znikły przebrania sute, Chciałbyś odprawić pokutę, Krok stawiasz, łydki się trzęsą I trumny boi się mięso. Pakt nasz dobiega końca. Nie cofniesz zachodu słońca. Co obiecane, spełniłeś, Rzec można, nie darmo żyłeś. Twoje zebrane dzieła Sława jęzorem liznęła, Nagrody, brawa, zaszczyty Witasz, w grzecznościach ukryty I brzęk złotego łańcucha Powinien dodawać ducha. -Niestety, Panowie diabli, Coć byście mnie dopadli, Pożytku dla was niedużo, Nie nacieszycie się duszą. Forma mnie zawsze pęta, Gra wcześnie była zaczęta, Czy lepszym byłem, czy gorszy, Na grze mój żywot się kończy, I z całą moją odwagą Nie umiem wystąpić nago, Rytmy i rymy odrzucić, Do samej esencji wrócić. Przez mroczne biegłem katedry, Nieznane siły mnie strzegły W popiołach, trzasku i dymie. Karany za to że żyję, Nosiłem skazę pamięci, Czerń dodawałem do wierszy. Ale kim byłem naprawdę, Nie zdradzą pisania żadne. Czy w obłok, zmienny i nikły, Będziecie pakować widły I za to dręczyć przez wieki, Że człowiek byłem kaleki? -Źle być, wyznajesz z pokorą, Nie tym, za kogo nas biorą. Codziennie rozpacz ukrywać, Maszkary z twarzy nie zmywać, I tylko chodzić z nadzieją, Że ludzie nas nie wyśmieją. A;250;2;0;;;
Czesław Miłosz;Cz. Miłosz;Wy, pokonani;Wy pokonani i wygrani, Rok za rokiem wpatrzeni w fotografię białego dworu I towarzystwa w letnich strojach zebranego przed gankiem, Przebaczcie mnie, paniczowi z dobrej rodziny, Że jeszcze w szkole zdradziłem was,  Wybierając się na karkołomną wyprawę do krain intelektu, W których  nie posuwa się nad tłumem wiernych baldachim na Boże Ciało, Girlandy z liści nie ozdabiają wnętrza parafialnego kościoła. Księżycowe jałowizny, samotność gniew Okazują się jednak potrzebne Po to, żebym mógł podnieść do drugiej potęgi Mój powiat i was, moje cienie, Którzy przybywacie na moje wezwanie, Dlatego tylko, że byłem człowiekiem ze skazą, Wyłączonym z ojców obyczaju, I znaczona mnie była inna wierność.;103;2;0;;;
Zbigniew Herbert;Z. Herbert;U wrót doliny;Po deszczu gwiazd na łące popiołów zebrali się wszyscy pod strażą aniołów z ocalałego wzgórza można objąć wzrokiem całe beczące stado dwunogów naprawdę jest ich niewielu doliczając nawet tych którzy przyjdą z kronik bajek i żywotów świętych ale dość tych rozważań przenieśmy się wzrokiem do gardła doliny z którego dobywa się krzyk po świście eksplozji po świście ciszy ten głos bije jak źródło żywej wody jest to jak nam wyjaśniają krzyk matek od których odłączają dzieci gdyż jak się okazuje będziemy zbawieni pojedynczo aniołowie stróże są bezwzględni i trzeba przyznać mają ciężką robotę ona prosi -schowaj mnie w oku w dłoni w ramionach zawsze byliśmy razem nie możesz mnie teraz opuścić kiedy umarłam i potrzebuję czułości starszy anioł z uśmiechem tłumaczy nieporozumienie staruszka niesie zwłoki kanarka (wszystkie zwierzęta umarły trochę wcześniej) był taki miły – mówi z płaczem wszystko rozumiał kiedy powiedziałam – głos jej ginie wśród ogólnego wrzasku nawet drwal którego trudno posądzać o takie rzeczy stare zgarbione chłopisko przyciska siekierę do piersi – całe życie była moja teraz też będzie moja żywiła mnie tam wyżywi tu nikt nie ma prawa – powiada – nie oddam ci którzy jak się zdaje bez bólu poddali się rozkazom idą spuściwszy głowy na znak pojednania ale w zaciśniętych pięściach chowają strzępy listów wstążki włosy ucięte i fotografie które jak sądzą naiwnie nie zostaną im odebrane tak to oni wyglądają na moment przed ostatecznym podziałem na zgrzytających zębami i śpiewających psalmy  ;240;3;0;;;
Zbigniew Herbert;Z. Herbert;Dwie krople;Lasy płonęły – a oni na szyjach splatali ręce jak bukiety róż ludzie zbiegali do schronów – on mówił że żona ma włosy w których się można ukryć okryci jednym kocem szeptali słowa bezwstydne litanię zakochanych Gdy było bardzo źle skakali w oczy naprzeciw i zamykali je mocno tak mocno że nie poczuli ognia który dochodził do rzęs do końca byli mężni do końca byli wierni do końca byli podobni jak dwie krople zatrzymane na skraju twarzy;75;3;0;;;
Zbigniew Herbert;Z. Herbert;Pożegnanie;Chwila nadeszła trzeba się pożegnać po odlocie ptaków nagły odlot zieleni koniec lata – temat banalny to znaczy na gitarę solo mieszkam teraz na stoku wzgórza okno na całą ścianę więc widzę dokładnie gęstą sierść wikliny nagie iwy to jest mój brzeg wszystko rozwija się w horyzontalnych pasmach – leniwa rzeka drugi wysoki brzeg stromo spadający w dół objawia wreszcie to co musiało być wyznane glina piasek wapienne skały płaty czarnoziemu i wątły teraz las opłakujący las jestem szczęśliwy to znaczy wyzbyty złudzeń słońce pojawia się na krótko ale za to daje spektakle wspaniałych zachodów trochę w guście Nerona jestem spokojny trzeba się pożegnać nasze ciała przybrały kolor ziemi;98;3;0;;;
Zbigniew Herbert;Z. Herbert;Heraldyczne rozważania Pana Cogito;Przedtem być może – orzeł na wielkim polu czerwonym i surma wiatru teraz ze słomy z bełkotu z piasku jeszcze bez twarzy z zasklepionymi oczami szczenię ani żółć nienawiści ani purpura sławy anie zieleń nadziei pusta tarcza przez kraj małych drzew małych słów świerszczy snuje się ślimak na plecach dom swój niesie ciemny niepewny  ;51;3;0;;;
Zbigniew Herbert;Z. Herbert;Prośba;Ojcze bogów i ty mój patronie Hermesie zapomniałem was prosić — a teraz już późno — o dar wysoki i tak wstydliwy jak modlitwa o gładką skórę bujne włosy migdałowe powieki niech się stanie by całe moje życie mieściło się bez reszty w hrabiny Popescu szkatułce pamiątek na której wyobrażony pasterz na skraju dąbrowy wydmuchuje z fujarki perłowe powietrze a w środku nieład spinka stary po ojcu zegarek ślepy pierścionek składana morska luneta zasuszone listy złoty napis na kubku wabiący do wód Marienbadu laska laku batystowa chusteczka znak poddania twierdzy trochę pleśni trochę mgły Ojcze bogów i ty mój patronie Hermesie zapomniałem was prosić o ranki południa wieczory płoche i bez znaczenia o mało duszy mało sumienia lekką głowę i o krok taneczny  ;112;3;0;;;
Zbigniew Herbert;Z. Herbert;Msza za uwięzionych;Jeśli to ma być ofiara za moich uwiezionych niech się odbędzie najlepiej w niestosownym miejscu bez marmurowej muzyki złota kadzidła bieli najlepiej koło glinianki pod niechlujną wierzbą kiedy zacina deszcz ze śniegiem w opuszczonej kopalni spalonym tartaku albo magazynie głodu gdzie z odrapanych ścian zamiast Aniołów Sądu patrzy sól ocet jeśli to ma być ofiara trzeba się pojednać z braćmi którzy są w mocy nieprawości i walczą na krańcach widzę ich jasne cienie poruszają się wolno jak w głębi oceanu widzę bezczynne ręce nieporadne łokcie i kolana policzki w których zagnieździł się cień usta otwarte we śnie bezbronne plecy jesteśmy tutaj sami – mój mistagogu – żadnych innych orantów patrzę jak rozmawiasz z kielichem splatasz i rozsupłujesz węzeł ronisz i zbierasz okruchy a ja nadsłuchuję jak nad moją głową polatuje szeleści szare numinozum i tak trwamy spiskowcy wśród odgłosów wróżebnych i odgłosów trywialnych dostojnego milczenia upartego szczekania kluczy  ;138;3;0;;;
Zbigniew Herbert;Z. Herbert;Tarnina;Wbrew najgorszym przewidywaniom wróżbitów pogody –  szeroki klin polarnego powietrza wbity po nasadę w powietrze – wbrew instynktowi życia świętej strategii przetrwania –  inne rośliny z namysłem zbierają siły do skoku i na czarnych liniach frontu gromadzą pąki przed atakiem – zanim Prospero podniesie rękę tarnina rozpoczyna solowy koncert w zimnej pustej sali ten przydrożny krzew łamie zmowę ostrożnych i jest jak piękni młodzi ochotnicy którzy giną w pierwszym dniu wojny w nowiutkich mundurach podeszwy butów ledwo zapisane piaskiem jak gwiazdy poezji przedwcześnie zagasłe jak wycieczka szkolna zabrana przez lawinę jak ci co pośród ciemności widzą jasno jak powstańcy którzy wbrew zegarom historii wbrew najgorszym przewidywaniom mimo wszystko zaczynają o szaleństwo białych niewinnych kwiatów zamieć oślepiająca grzbiet fali aubada z krótkim uporczywym ostinato aureola bez głowy tak tarnino parę taktów w pustej sali a potem potargane nuty leżą wśród kałuż i rudych chwastów by nikt nie wspominał ktoś jednak musi mieć odwagę ktoś musi zacząć tak tarnino kilka czystych taktów to bardzo dużo to wszystko  ;147;3;0;;;
Zbigniew Herbert;Z. Herbert;Raport z oblężonego Miasta;Zbyt stary żeby nosić broń i walczyć jak inni – wyznaczono mi z łaski poślednią rolę kronikarza zapisuję – nie wiadomo dla kogo – dzieje oblężenia mam być dokładny lecz nie wiem kiedy zaczął się najazd przed dwustu laty w grudniu wrześniu może wczoraj o świcie wszyscy chorują tutaj na zanik poczucia czasu pozostało nam tylko miejsce przywiązania do miejsca jeszcze dzierżymy ruiny świątyń widma ogrodów i domów jeśli stracimy ruiny nie pozostanie nic piszę tak jak potrafię w rytmie nieskończonych tygodni poniedziałek: magazyny puste jednostką obiegową stał się szczur wtorek: burmistrz zamordowany przez niewiadomych sprawców środa: rozmowy o zawieszeniu broni nieprzyjaciel internował posłów nie znamy ich miejsca pobytu to znaczy miejsca kaźni czwartek: po burzliwym zebraniu odrzucono większością głosów wniosek kupców korzennych o bezwarunkowej kapitulacji piątek: początek dżumy sobota: popełnił samobójstwo N.N. niezłomny obrońca niedziela: nie ma wody odparliśmy szturm przy bramie wschodniej zwanej Bramą Przymierza wiem monotonne to wszystko nikogo nie zdoła poruszyć unikam komentarzy emocje trzymam w karbach piszę o faktach podobno tylko one cenione są na obcych rynkach ale z niejaką dumą pragnę donieść światu że wyhodowaliśmy dzięki wojnie nową odmianę dzieci nasze dzieci nie lubią bajek bawią się w zabijanie na jawie i we śnie marzą o zupie chlebie i kości zupełnie jak psy i koty wieczorem lubię wędrować po rubieżach Miasta wzdłuż granic naszej niepewnej wolności patrzę z góry na mrowie wojsk ich światła słucham hałasu bębnów barbarzyńskich wrzasków doprawdy niepojęte że Miasto jeszcze się broni oblężenie trwa długo wrogowie muszą się zmieniać nic;250;3;0;;;
Zbigniew Herbert;Z. Herbert;Pan Cogito – zapiski z martwego domu;1 leżeliśmy pokotem na dnie świątyni absurdu namaszczeni cierpieniem w mokrych całunach trwogi jak owoce upadłe z drzewa życia gnijące osobno każdy na swój sposób w tym tylko drzemała resztka człowieczeństwa niepojętym wyrokiem wyzuci z tronu naczelnych podobni do jamochłonów pierwotniaków obleńców wyzbyci ambicji istnienia i wtedy o dziesiątej wieczór kiedy gaszono światła nieoczekiwanie jak każde objawienie odezwał się głos męski wolny nakazujący powstanie z martwych głos potężny królewski wywodzący z domu niewoli leżeliśmy pokotem nisko zasłuchani a on unaszał się nad nami 2 nikt nie znał jego twarzy zamknięty szczelnie w niedostępnym miejscu zwanym debir w samym sercu skarbca pod strażą okrutnych kapłanów pod strażą okrutnych aniołów nazwaliśmy go Adam to znaczy wzięty z ziemi o dziesiątej wieczór kiedy gaszono światło Adam rozpoczynał koncert dla uszu profanów brzmiał on jak ryk spętanego dla nas epifania był pomazańcem zwierzęciem ofiarnym psalmistą opiewał niepojętą pustynię wołanie przepaści pętlę na wysokościach krzyk Adama składał się z dwu trzech samogłosek rozpiętych ja żebra nieboskłonów potem nagła pauza rozdarcie przestrzeni i znów jak bliski grom te same dwie trzy samogłoski kamienna lawina głos wielu wód trąby sądu a nie było w tym żadnej skargi prośby ani cienia doloroso rósł potężniał zawrotny ciemna kolumna która roztrąca gwiazdy 3 po kilku koncertach umilkł iluminacja głosu trwała krótko nie odkupił wyznawców zabrali Adama lub sam wycofał się w wieczność zgasło źródło buntu i może tylko ja jeden słyszę jeszcze echo jego głosu coraz smuklejsze coraz bardziej dalekie jak muzyka sfer harmonia wszechświata tak doskonała że niedosłyszalna;249;3;0;;;
Zbigniew Herbert;Z. Herbert;Potęga smaku;Pani Profesor Izydorze Dąmbskiej To wcale nie wymagało wielkiego charakteru nasza odmowa niezgoda i upór mieliśmy odrobinę koniecznej odwagi lecz w gruncie rzeczy była to sprawa smaku Tak smaku w którym są włókna duszy i cząstki sumienia Kto wie gdyby nas lepiej i piękniej kuszono słano kobiety różowe płaskie jak opłatek lub fantastyczne twory z obrazów Hieronima Boscha lecz piekło w tym czasie było jakie mokry dół zaułek morderców barak nazwany pałacem sprawiedliwości samogonny Mefisto w leninowskiej kurtce posyłał w teren wnuczęta Aurory chłopców o twarzach ziemniaczanych bardzo brzydkie dziewczyny o czerwonych rękach Zaiste ich retoryka była aż nazbyt parciana (Marek Tulliusz obracał się w grobie) łańcuchy tautologii parę pojęć jak cepy dialektyka oprawców żadnej dystynkcji w rozumowaniu składnia pozbawiona urody koniunktiwu Tak więc estetyka może być pomocna w życiu nie należy zaniedbywać nauki o pięknie Zanim zgłosimy akces trzeba pilnie badać kształt architektury rytm bębnów i piszczałek kolory oficjalne nikczemny rytuał pogrzebów Nasze oczy i uszy odmówiły posłuchu książęta naszych zmysłów wybrały dumne wygnanie To wcale nie wymagało wielkiego charakteru mieliśmy odrobinę niezbędnej odwagi lecz w gruncie rzeczy była to sprawa smaku Tak smaku który każe wyjść skrzywić się wycedzić szyderstwo choćby za to miał spaść bezcenny kapitel ciała głowa;175;3;0;;;
Zbigniew Herbert;Z. Herbert;17 IX ;Moja bezbronna ojczyzna przyjmie cię najeźdźco a droga którą Jaś Małgosia dreptali do szkoły nie rozstąpi się w przepaść Rzeki nazbyt leniwe nieskore do potopów rycerze śpiący w górach będą spali dalej więc łatwo wejdziesz nieproszony gościu Ale synowie ziemi nocą się zgromadzą śmieszni karbonariusze spiskowcy wolności będą czyścili swoje muzealne bronie przysięgali na ptaka i na dwa kolory A potem tak jak zawsze – łuny i wybuchy malowani chłopcy bezsenni dowódcy plecaki pełne klęski rude pola chwały krzepiąca wiedza że jesteśmy – sami Moja bezbronna ojczyzna przyjmie cię najeźdźco i da ci sążeń ziemi pod wierzbą – i spokój by ci co po nas przyjdą uczyli się znowu najtrudniejszego kunsztu – odpuszczania win;103;3;0;;;
Zbigniew Herbert;Z. Herbert;Fotografia;Z tym chłopcem nieruchomym jak strzała Eleaty chłopcem wśród traw wysokich nie mam nic wspólnego poza data narodzin linią papilarną to zdjęcie robił mój ojciec przed drugą wojną perską z listowia i obłoków  wnioskuję że był sierpień ptaki dzwoniły świerszcze zapach zbóż zapach pełni w dole rzeka na rzymskich mapach nazwana Hypanis dział wód i bliski grom doradzał by schronić się u Greków ich nadmorskie kolonie nie były zbyt daleko chłopiec uśmiecha się ufnie jedyny cień jaki zna to cień słomkowego kapelusza cień sosny cień domu a jeśli łuna to łuna zachodu mój mały mój Izaaku pochyl głowę to tylko chwila bólu a potem będziesz czym tylko chcesz -– jaskółką lilią polną więc muszę przelać twoją krew mój mały abyś pozostał niewinny w letniej błyskawicy już na zawsze bezpieczny jak owad w bursztynie piękny jak ocalała w węglu katedra paproci;110;3;0;;;
Zbigniew Herbert;Z. Herbert;Co widziałem;Pamięci Kazimierza Moczarskiego Widziałem proroków szarpiących przyprawione brody widziałem szalbierzy wstępujących do sekty biczowników oprawców przebranych w baranie skóry którzy uchodzili przed gniewem ludu grając na fujarce widziałem widziałem widziałem człowieka poddanego torturom siedział teraz bezpiecznie w gronie rodziny opowiadał dowcipy jadł zupę patrzyłem na jego rozchylone usta dziąsła – dwie gałązki tarniny odarte z kory było to nad wyraz bezwstydne widziałem całą nagość całe poniżenie potem akademia dużo osób kwiaty duszno ktoś bez przerwy mówił o wypaczeniach myślałem o jego wypaczonych ustach czy to ostatni akt sztuki Anonima płaskiej jak całun pełnej zduszonego szlochu i chichotu tych którzy odsapnąwszy z ulgą że znów się udało po uprzątnięciu martwych rekwizytów wolno podnoszą zbroczoną kurtynę;110;3;0;;;
Zbigniew Herbert;Z. Herbert;Przesłanie Pana Cogito;Idź dokąd poszli tamci do ciemnego kresu po złote runo nicości twoją ostatnią nagrodę idź wyprostowany wśród tych co na kolanach wśród odwróconych plecami i obalonych w proch ocalałeś nie po to aby żyć masz mało czasu trzeba dać świadectwo bądź odważny gdy rozum zawodzi bądź odważny w ostatecznym rachunku jedynie to się liczy a Gniew twój bezsilny niech będzie jak morze ilekroć usłyszysz głos poniżonych i bitych niech nie opuszcza cię twoja siostra Pogarda dla szpiclów katów tchórzy – oni wygrają pójdą na twój pogrzeb i z ulgą rzucą grudę a kornik napisze twój uładzony życiorys i nie przebaczaj zaiste nie w twojej mocy przebaczać w imieniu tych których zdradzono o świcie strzeż się jednak dumy niepotrzebnej oglądaj w lustrze swą błazeńską twarz powtarzaj: zostałem powołany – czyż nie było lepszych strzeż się oschłości serca kochaj źródło zaranne ptaka o nieznanym imieniu dąb zimowy światło na murze splendor nieba one nie potrzebują twojego ciepłego oddechu są po to aby mówić: nikt cię nie pocieszy czuwaj – kiedy światło w górach daje znak – wstań i idź dopóki krew obraca w piersi twoją ciemną gwiazdę powtarzaj stare zaklęcia ludzkości bajki i legendy bo tak zdobędziesz dobro którego nie zdobędziesz powtarzaj wielkie słowa powtarzaj je z uporem jak ci co szli przez pustynię i ginęli w piasku a nagrodzą cię za to tym co mają pod ręką chłostą śmiechu zabójstwem na śmietniku idź bo tylko tak będziesz przyjęty do grona zimnych czaszek do grona twoich przodków: Gilgamesza Hektora Rolanda obrońców królestwa;250;3;0;;;
Zbigniew Herbert;Z. Herbert;Rozmyślania Pana Cogito o odkupieniu;Nie powinien przysyłać syna zbyt wielu widziało przebite dłonie syna jego zwykłą skórę zapisane to było aby nas pojednać najgorszym pojednaniem zbyt wiele nozdrzy chłonęło z lubością zapach jego strachu nie wolno schodzić nisko bratać się krwią nie powinien przysyłać syna lepiej było królować w barokowym pałacu z marmurowych chmur na tronie przerażenia z berłem śmierci;56;3;0;;;
Zbigniew Herbert;Z. Herbert;Historia Minotaura;W nie odczytanym jeszcze piśmie linearnym A opowiedziano prawdziwą historię księcia Minotaura. Był on -– wbrew późniejszym plotkom – – autentycznym synemkróla Minosa i Pasifae. Chłopak urodził się zdrowy, lecz z nienormalnie dużą głową – co wróżbiarze poczytywali jako znak przyszłej mądrości. W istocie Minotaur rósł w lata swoje jako silny, nieco melancholijny -– matołek. Król postanowił oddać go do stanu kapłańskiego. Ale kapłani tłumaczyli, że nie mogą przyjąć nienormalnego księcia, bo to mogłoby obniżyć już i tak nadszarpnięty, przez odkrycie koła – – autorytet religii. Sprowadził tedy Minos młodego w Grecji inżyniera Dedala twórcę głośnego kierunku architektury pedagogicznej. Tak powstał labirynt. Przez system korytarzy, od najprostszych do coraz bardziej skomplikowanych, różnicę poziomów i schody abstrakcji miał wdrażać księcia Minotaura w zasady poprawnego myślenia. Snuł się tedy nieszczęsny książę popychany przez preceptorów korytarzami indukcji i dedukcji, nieprzytomnym okiem patrzył na poglądowe freski. Nic z tego nie rozumiał. Wyczerpawszy wszystkie środki król Minos postanowił pozbyć się zakały rodu. Sprowadził (także z Grecji, która słynęła ze zdolnych ludzi) zręcznego mordercę Tezeusza. I Tezeusz zabił Minotaura. W tym punkcie mit i historia są ze sobą zgodne. Przez labirynt –-  niepotrzebny już elementarz – – wraca Tezeusz niosąc wielką, krwawą głowę Minotaura o wytrzeszczonych  oczach, w których po raz pierwszy kiełkować zaczęła mądrość – jaką zwykło zsyłać doświadczenie.;216;3;0;;;
Zbigniew Herbert;Z. Herbert;Pan Cogito biada nad małością snów;I sny maleją gdzie są te senne orszaki naszych babek i dziadków gdy barwni jak ptaki lekkomyślni jak ptaki wstępowali wysoko na schody cesarskie tysiąc świeciło pająków a dziadek już tylko oswojony a laską przyciskał do boku srebrną szpadę i nie kochaną babkę która była tak uprzejma że przybrała dla niego twarz pierwszej miłości do nich z obłoków podobnych do kłębów tytoniowego dymy przemawiał Izajasz i widzieli jak Święta Teresa blada jak opłatek niosła prawdziwy koszyk chrustu ich groza była wielka jak horda tatarska a szczęście we śnie tak jak złoty deszcz mój sen -– dzwonek golę się w łazience otwieram drzwi inkasent wręcza mi rachunek za gaz i elektryczność nie mam pieniędzy wracam do łazienki rozmyślając nad liczbą 63,50 podnoszę oczy i wtedy widzę w lustrze twarz moją tak realnie że budzę się z krzykiem gdyby choć raz mi się przyśnił czerwony kubrak kata lub naszyjnik królowej byłbym wdzięczny snom;151;3;0;;;
Zbigniew Herbert;Z. Herbert;Poczucie tożsamości;Jeśli miał poczucie tożsamości to chyba z kamieniem z piaskowcem niezbyt sypkim jasnym jasnoszarym który ma tysiąc oczu z krzemienia (porównanie bez sensu kamień widzi skórą) jeśli miał poczucie głębokiego związku to właśnie z kamieniem nie była to wcale idea niezmienności kamień był różny leniwy w blasku słońca brał światło jak księżyc gdy zbliżała się burza ciemniał sino jak chmura potem pił deszcz łapczywie i te zapasy z wodą słodkie unicestwienie zmaganie żywiołów spięcia elementów zatracenie natury własnej pijana stateczność były zarazem piękne i upokarzające więc w końcu trzeźwiał w powietrzu suchym od piorunów wstydliwy pot ulotny obłok miłosnych zapałów;100;3;0;;;
Zbigniew Herbert;Z. Herbert;Rozmyślania o ojcu;Jego twarz groźna w chmurze nad wodami dzieciństwa (tak rzadko trzymał w ręku moją ciepłą głowę) podany do wierzenia win nie przebaczający karczował bowiem lasy i prostował ścieżki wysoko niósł latarnię gdy weszliśmy w noc myślałem że usiądę po jego prawicy i rozdzielać będziemy światło od ciemności i sądzić naszych żywych — stało się inaczej tron jego wiózł na wózku sprzedawca starzyzny i hipoteczny wyciąg mapę naszych włości urodził się po raz drugi drobny bardzo kruchy o skórze przeźroczystej chrząstkach bardzo nikłych pomniejszał swoje ciało abym mógł je przyjąć w nieważnym miejscu jest cień pod kamieniem on sam rośnie we mnie jemy nasze klęski wybuchamy śmiechem gdy mówią jak mało trzeba aby się pojednać;114;3;0;;;
Zbigniew Herbert;Z. Herbert;Pan Cogito obserwuje w lustrze swoją twarz;Kto pisał nasze twarze na pewno ospa kaligraficznym piórem znacząc swoje „o” lecz po kim mam podwójny podbródek po jakim żarłoku gdy cała moja dusza wzdychała do ascezy dlaczego oczy osadzone tak blisko wszak to on nie ja wypatrywał wśród chaszczy najazdu Wenedów uszy zbyt odstające dwie muszle ze skóry zapewne spadek po praszczurze który łowił echo dudniącego pochodu mamutów przez stepy czoło niezbyt wysokie myśli bardzo mało – kobiety złoto ziemia nie dać się strącić z konia – książę myślał za nich a wiatr niósł po drogach darli palcami mury i nagle z wielkim krzykiem spadali w próżnię by powrócić we mnie a przecież kupowałem w salonach sztuki pudry mikstury maście szminki na szlachetność przykładałem do oczu marmur zieleń Veronese`a Mozartem nacierałem uszy doskonaliłem nozdrza wonią starych książek przed lustrem twarz odziedziczoną worek gdzie fermentują dawne mięsa żądze i grzechy średniowieczne paleolityczny głód i strach jabłko upada przy jabłoni w łańcuch gatunków spięte ciało tak to przegrałem turniej z twarzą;161;3;0;;;
Zbigniew Herbert;Z. Herbert;Dlaczego klasycy;dla A.H. 1 w księdze czwartej Wojny peloponeskiej Tucydydes opowiada dzieje swej nieudanej wyprawy pośród długich mów wodzów bitew oblężeń zarazy gęstej sieci intryg dyplomatycznych zabiegów epizod ten jest jak szpilka w lesie kolonia ateńska Amfipolis wpadła w ręce Brazydasa ponieważ Tucydydes spóźnił się z odsieczą zapłacił za to rodzinnemu miastu dozgonnym wygnaniem egzulowie wszystkich czasów wiedzą jaka to cena 2 generałowie ostatnich wojen jeśli zdarzy się podobna afera skomlą na kolanach przed potomnością zachwalają swoje bohaterstwo i niewinność oskarżają podwładnych zawistnych kolegów nieprzyjazne wiatry Tucydydes mówi tylko że miał siedem okrętów była zima i płynął szybko 3 jeśli tematem sztuki będzie dzbanek rozbity mała rozbita dusza z wielkim żalem nad sobą to co po nas zostanie będzie jak płacz kochanków w małym brudnym hotelu kiedy świtają tapety;128;3;0;;;
Zbigniew Herbert;Z. Herbert;Próba rozwiązania mitologii;"Bogowie zebrali się w baraku na przedmieściu. Zeus mówił jak zwykle długo i nudnie. Wniosek końcowy: organizację trzeba rozwiązać, dość bezsensownej konspiracji, należy wejść w to racjonalne społeczeństwo i jakoś przeżyć. Atena chlipała w kącie. Uczciwie – trzeba to podkreślić – podzielono ostatnie dochody. Posejdon był nastawiony optymistycznie. Głośno ryczał, że da sobie radę. Najgorzej czuli się opiekunowie uregulowanych strumieni i wyciętych lasów. Po cichu wszyscy liczyli na sny, ale nikt o tym nie chciał mówić. Żadnych wniosków nie było. Hermes wstrzymał się od głosowania. Atena chlipała w kącie. Wracali do miasta późnym wieczorem, z fałszywymi dokumentami w kieszeni i garścią miedziaków. Kiedy przechodzili przez most, Hermes skoczył do rzeki. Widzieli, jak tonął, ale nikt go nie ratował. Zdania były podzielone; czy był to zły, czy przeciwnie, dobry znak. w każdym razie, był to punkt wyjścia do czegoś nowego, niejasnego.";140;3;0;;;
Zbigniew Herbert;Z. Herbert;Sprawozdanie z raju;W raju tydzień pracy trwa trzydzieści godzin pensje są wyższe ceny stale zniżkują praca fizyczna nie męczy (wskutek mniejszego przyciągania) rąbanie drzewa to tyle co pisanie na maszynie ustrój społeczny jest trwały a rządy rozumne naprawdę w raju jest lepiej niż w jakimkolwiek kraju Na początku miało być inaczej świetliste kręgi chóry i stopnie abstrakcji ale nie udało się oddzielić dokładnie ciała od duszy i przychodziła tutaj z kroplą sadła nitką mięśni trzeba było wyciągnąć wnioski zmieszać ziarno absolutu z ziarnem gliny jeszcze jedno odstępstwo od doktryny ostatnie odstępstwo tylko Jan to przewidział: zmartwychwstaniecie ciałem Boga oglądają nieliczni jest tylko dla tych z czystej pneumy reszta słucha komunikatów o cudach i potopach z czasem wszyscy będą oglądali Boga kiedy to nastąpi nikt nie wie Na razie w sobotę o dwunastej w południe syreny ryczą słodko i z fabryk wychodzą niebiescy proletariusze pod pachą niosą niezgrabnie swe skrzydła jak skrzypce;149;3;0;;;
Zbigniew Herbert;Z. Herbert;Przesłuchanie anioła;Kiedy staje przed nimi w cieniu podejrzenia jest jeszcze cały z materii światła eony jego włosów spięte są w pukiel niewinności po pierwszym pytaniu policzki nabiegają krwią krew rozprowadzają narzędzia i interrogacja żelazem trzciną wolnym ogniem określa się granice jego ciała uderzenie w plecy utrwala kręgosłup między kałużą a obłokiem po kilku nocach dzieło jest skończone skórzane gardło anioła pełne jest lepkiej ugody jakże piękna jest chwila gdy pada na kolana wcielony w winę nasycony treścią język waha się między wybitymi zębami a wyznaniem wieszają go głową w dół z włosów anioła ściekają krople wosku tworzą na podłodze prostą przepowiednię;100;3;0;;;
Zbigniew Herbert;Z. Herbert;Na marginesie procesu;Sanhedryn nie sądził w nocy czerń potrzebna wyobraźni jaskrawo nie zgadza się ze zwyczajem jest rzeczą nieprawdopodobną aby gwałcono święto Paschy z powodu mało groźnego Galilejczyka podejrzana wydaje się zgodność opinii tradycyjnych antagonistów – Sadyceuszy i Faryzeuszy do Kajfasza należało przeprowadzenie śledztwa ius gladii był w ręku Rzymian po co więc wołać cienie i tłum wyjący uwolnij Barabasza jak się zdaje cała sprawa rozegrała się między urzędnikami bladym Piłatem i tetrarchą Herodem postępowanie administracyjne nienaganne ale któż z tego potrafi uczynić dramat Stąd sceneria płochliwych brodaczy i motłoch który idzie pod górę zwaną czaszka To mogło być szare bez namiętności;100;3;0;;;
Zbigniew Herbert;Z. Herbert;Przebudzenie;Kiedy opadła groza pogasły reflektory odkryliśmy że jesteśmy na śmietniku w bardzo dziwnych pozach jedni z wyciągniętą szyją drudzy z otwartymi ustami z których sączyła się jeszcze ojczyzna inni z pięścią przyciśniętą do oczu skurczeni emfatycznie patetycznie wyprężeni w rękach mieliśmy kawałki blachy i kości (światło reflektorów przemieniało je w symbole) ale teraz to były tylko kości i blacha Nie mieliśmy dokąd odejść zostaliśmy na śmietniku zrobiliśmy porządek kości i blachę oddaliśmy do archiwum Słuchaliśmy szczebiotania tramwajów jaskółczego głosu fabryk i nowe życie słało się nam pod nogi;88;3;0;;;
Zbigniew Herbert;Z. Herbert;Prolog;On Komu ja gram? Zamkniętym oknom klamkom błyszczącym arogancko fagotom deszczu – smutnym rynnom szczurom co pośród śmieci tańczą Ostatni werbel biły bomby był prosty pogrzeb na podwórzu dwie deski w krzyż i hełm dziurawy w niebie pożarów wielka róża Chór Na rożnie się obraca cielę. W piecu dojrzewa chleb brunatny. Pożary gasną. Tylko ogień ułaskawiony wiecznie trwa. On I zgrzebny napis na tych deskach imiona krótkie niby salwa „Gryf” „Wilk” i „Pocisk” kto pamięta spłowiała w deszczu ruda barwa Praliśmy potem długie lata bandaże. Teraz nikt nie płacze chrzęszczą w pudełku po zapałkach guziki z żołnierskiego płaszcza Chór Wyrzuć pamiątki. Spal wspomnienia i w nowy życia strumień wstąp. Jest tylko ziemia. Jedna ziemia i pory roku nad nią są. Wojny owadów – wojny ludzi i krótka śmierć nad miodu kwiatem. Dojrzewa zboże. Kwitną dęby. W ocean schodzą rzeki z gór. On Płynę pod prąd a oni ze mną nieubłaganie patrzą w oczy uparcie szepczą słowa stare jemy nasz gorzki chleb rozpaczy Muszę ich zawieźć w suche miejsce i kopczyk z piasku zrobić duży zanim im wiosna sypnie kwiaty i mocny zielny sen odurzy To miasto – Chór Nie ma tego miasta Zaszło pod ziemię On Świeci jeszcze Chór Jak próchno w lesie On Puste miejsce lecz wciąż ponad nim drży powietrze po tamtych głosach * Rów w którym płynie mętna rzeka nazywam Wisłą. Ciężko wyznać: na taką miłość nas skazali taką przebodli nas ojczyzną;235;3;0;;;
Zbigniew Herbert;Z. Herbert;Głos wewnętrzny;mój głos wewnętrzny niczego nie doradza niczego nie odradza nie mówi ani tak ani nie jest słabo słyszalny i prawie nieartykułowany nawet jeśli się bardzo głęboko pochyli słychać tylko oderwane od sensu sylaby staram się go nie zagłuszać obchodzę się z nim dobrze udaję że traktuję go na równi że mi na nim zależy czasami nawet staram się z nim rozmawiać wiesz wczoraj odmówiłem nie robiłem tego nigdy teraz też nie będę —- glu —- glu no więc sądzisz że dobrze zrobiłem —- ga -— go -— gi dobrze że się zgadzamy —- ma -— a — – no a teraz wypocznij jutro znów pogadamy nie jest mi na nic potrzebny mógłbym o nim zapomnieć nie mam nadziei trochę żalu gdy leży tak przykryty litością oddycha ciężko otwiera usta i stara się podnieść bezwładną głowę;135;3;0;;;
Zbigniew Herbert;Z. Herbert;Kamyk;kamyk jest stworzeniem doskonałym równy samemu sobie pilnujący swych granic wypełniony dokładnie kamiennym sensem o zapachu który niczego nie przypomina niczego nie płoszy nie budzi pożądania jego zapał i chłód są słuszne i pełne godności czuję ciężki wyrzut kiedy go trzymam w dłoni i ciało jego szlachetne przenika fałszywe ciepło – Kamyki nie dają się oswoić do końca będą na nas patrzeć okiem spokojnym bardzo jasnym;66;3;0;;;
Zbigniew Herbert;Z. Herbert;Rozważania o problemie narodu;Z faktu używania tych samych przekleństw i podobnych zaklęć miłosnych wyciąga się zbyt śmiałe wnioski także wspólna lektura szkolna nie powinna stanowić przesłanki wystarczającej aby zabić podobnie ma się sprawa z ziemią (wierzby piaszczysta droga łan pszenicy niebo plus pierzaste obłoki) chciałbym nareszcie wiedzieć gdzie kończy się wmówienie a zaczyna związek realny czy wskutek przeżyć historycznych nie staliśmy się psychicznie skrzywieni i na wypadki reagujemy teraz z prawidłowością histeryków czy wciąż jesteśmy barbarzyńskim plemieniem wśród sztucznych jezior i puszcz elektrycznych prawdę mówiąc nie wiem stwierdzam tylko istnienie tego związku objawia się on w bladości w nagłym czerwienieniu w ryku i wyrzucaniu rąk i wiem że może zaprowadzić do pośpiesznie wykopanego dołu więc na koniec w formie testamentu żeby wiadome było: buntowałem się ale sądzę że ten okrwawiony węzeł powinien być ostatnim jaki wyzwalający się potarga;135;3;0;;;
Zbigniew Herbert;Z. Herbert;Tren Fortynbrasa;Teraz kiedy zostaliśmy sami możemy porozmawiać książę jak mężczyzna z mężczyzną chociaż leżysz na schodach i widzisz tyle co martwa mrówka to znaczy czarne słońce o złamanych promieniach Nigdy nie mogłem myśleć o twoich dłoniach bez uśmiechu i teraz kiedy leżą na kamieniu jak strącone gniazda są tak samo bezbronne jak przedtem To jest właśnie koniec Ręce leżą osobno Szpada leży osobno Osobno głowa i nogi rycerza w miękkich pantoflach Pogrzeb mieć będziesz żołnierski chociaż nie byłeś żołnierzem jest to jedyny rytuał na jakim trochę się znam Nie będzie gromnic i śpiewu będą lonty i huk kir wleczony po bruku hełmy podkute buty konie artyleryjskie werbel werbel wiem nic pięknego to będą moje manewry przed objęciem władzy trzeba wziąć miasto za gardło i potrząsnąć nim trochę Tak czy owak musiałeś zginąć Hamlecie nie byłeś do życia wierzyłeś w kryształowe pojęcia a nie glinę ludzką żyłeś ciągłymi skurczami jak we śnie łowiłeś chimery łapczywie gryzłeś powietrze i natychmiast wymiotowałeś nie umiałeś żadnej ludzkiej rzeczy nawet oddychać nie umiałeś Teraz masz spokój Hamlecie zrobiłeś co do ciebie należało i masz spokój Reszta nie jest milczeniem ale należy do mnie wybrałeś część łatwiejszą efektowny sztych lecz czymże jest śmierć bohaterska wobec wiecznego czuwania z zimnym jabłkiem w dłoni na wysokim krześle z widokiem na mrowisko i tarczę zegara Żegnaj książę czeka mnie jeszcze projekt kanalizacji i dekret w sprawie prostytutek i żebraków muszę także obmyślić lepszy system więzień gdyż jak zauważyłeś słusznie Dania jest więzieniem Odchodzę do moich spraw Dziś w nocy urodzi;250;3;0;;;
Zbigniew Herbert;Z. Herbert;Szuflada;O moja siedmiostrunna z deski tu były zasuszone łezki zastygła w buncie pięść i papier na którym w zimną noc pisałem młodzieńczy śmieszny mój testament a teraz pusto wymieciono sprzedałem łzy i pięści grono na targowisku miało cenę niewielka sława trochę groszy i nic już teraz snu nie płoszy i już nie dla mnie wszy i beton szuflado liro utracona a jeszcze tyle wygrać mogłem bębniąc palcami w puste dno i taka dobra była rozpacz więc jakże trudno jest się rozstać z pożywnym bólem bez nadziei pukam do ciebie otwórz przebacz nie mogłem dłużej milczeć sprzedać musiałem kamień mej niezgody taka jest wolność trzeba znowu wymyślać i obalać bogów gdy już się z pleśnią zmaga cezar a teraz szumi pusta muszla o morzach które w piasek uszły o burzy ściętej w kryształ soli zanim szuflada przyjmie ciało taki mój nieskładny pacierz do czterech desek moralności;145;3;0;;;
Zbigniew Herbert;Z. Herbert;Fragment;Usłysz nas Srebrołuki przez zamęt liści i strzał przez bitwy uparte milczenie i mocne wołanie martwych znów jesień Srebrołuki drzewa i ludzie odchodzą śpimy w dusznych namiotach pod niebem zmiętym od przekleństw w pyle nurzamy twarze w pocie myjemy ciała z piersi otwartej mieczem nie krew nie krew ucieka zwierzęta umierają mułom zachodzą oczy butwieją żagle okrętom i żaden sztorm o zatokę nie powrócimy do żon obce gorzkie dziewczęta nie pozwolą nam długo płakać w swoich ramionach nie o wieniec kamienny Troi prosimy Cię Panie nie o pióropusz sławy białe kobiety i złoto lecz jeśli możesz przywrócić splamionym twarzom dobroć i włóż prostotę do rąk tak jak włożyłeś żelazo — obłoki zsyłaj Apollo obłoki zsyłaj obłoki;116;3;0;;;
Zbigniew Herbert;Z. Herbert;Pudełko zwane wyobraźnią;Zastukaj palcem w ścianę z dębowego klocka wyskoczy kukułka wywoła drzewa jedno i drugie aż stanie las zaświstaj cienko – a pobiegnie rzeka mocna nić która zwiąże góry z dolinami Chrząknij znacząco – oto miasto z jedną wieżą szczerbatym murem i domkami żółtymi jak kostki do gry teraz zamknij oczy spadnie śnieg zgasi zielone płomyki drzew wieżę czerwoną pod śniegiem jest noc z błyszczącym zegarem na szczycie sową krajobrazu;69;3;0;;;
Zbigniew Herbert;Z. Herbert;Węgrom;Stoimy na granicy wyciągamy ręce i wielki sznur z powietrza wiążemy bracia dla was z krzyku załamanego z zaciśniętych pięści odlewa się dzwon i serce milczące na trwogę proszą ranne kamienie prosi woda zabita stoimy na granicy stoimy na granicy stoimy na granicy nazywanej rozsądkiem i w pożar się patrzymy i śmierć podziwiamy;53;3;0;;;
Zbigniew Herbert;Z. Herbert;Odpowiedź;To będzie noc w głębokim śniegu który ma moc głuszenia kroków w głębokim cieniu co przemienia ciała na dwie kałuże mroku leżymy powstrzymując oddech i nawet szept najlżejszy myśli jeśli nas nie wyśledzą wilki i człowiek w szubie co kołysze na piersi szybkostrzelną śmierć poderwać trzeba się i biec w oklasku suchych krótkich salw na tamten upragniony brzeg wszędzie ta sama ziemia jest naucza mądrość wszędzie człowiek białymi łzami płacze matki kołyszą dzieci księżyc wschodzi i biały dom buduje nam to będzie noc po trudnej jawie ta konspiracja wyobraźni ma chleba smak i lekkość wódki lecz wybór by pozostać tu potwierdza każdy sen o palmach przerwie sen nagłe wejście trzech wysokich z gumy i żelaza sprawdzą nazwisko sprawdzą strach i zejść rozkażą w dół po schodach nic z sobą zabrać nie pozwolą prócz współczującej twarzy stróża helleńska rzymska średniowieczna indyjska elżbietańska włoska francuska nade wszystko chyba trochę weimarska i wersalska tyle dźwigamy naszych ojczyzn na jednym grzbiecie jednej ziemi lecz ta jedyna której strzeże liczba najbardziej pojedyncza jest tutaj gdzie cię wdepczą w grunt lub szpadlem który hardo dzwoni tęsknocie zrobią spory dół;183;3;0;;;
Zbigniew Herbert;Z. Herbert;Substancja;Ani w głowach które gasi ostry cień proporców ani w piersiach otwartych poniechanych na rżysku ani w dłoniach dźwigających zimne berło i jabłko ani w sercu dzwonu ani pod stopami katedry nie zawiera się wszystko ci którzy toczą wózki po źle brukowanym przedmieściu i uciekają z pożaru z butlą barszczu którzy wracają na ruiny nie po to by wołać zmarłych ale aby odnaleźć rurę żelaznego piecyka głodzeni – kochający życie bici w twarz – kochający życie których trudno nazwać kwiatem ale są ciałem to jest żywą plazmą dwoje rąk do zasłaniania głowy dwoje nóg szybkich w ucieczce zdolność zdobywania pokarmu zdolność oddychania zdolność przekazywania życia pod murem więziennym giną ci którzy kochają bardziej piękne słowa niż tłuste zapachy ale jest ich na szczęście niewielu naród trwa i wracając z pełnymi workami ze szlaków ucieczki wznosi łuk triumfalny dla pięknych umarłych;140;3;0;;;
Zbigniew Herbert;Z. Herbert;Moje miasto;Ocean układa na dnie gwiazdę soli powietrze destyluje błyszczące kamienie ułomna pamięć tworzy plan miasta rozgwiazdę ulic planety dalekich placów ogrodów zielone mgławice emigranci w złamanych kaszkietach skarżą się na ubytek substancji skarbce z dziurawym dnem ronią drogie kamienie śniło mi się że idę z domu rodziców do szkoły wiem przecież którędy idę po lewej sklep Paszandy trzecie gimnazjum księgarnie widać nawet przez szybę głowę starego Bodeka chcę skręcić do katedry widok się nagle urywa nie ma dalszego ciągu po prostu nie można iść dalej a przecież dobrze wiem to nie jest ślepa ulica ocean lotnej pamięci podmywa kruszy obrazy w końcu zostanie kamień na którym mnie urodzono co noc staję boso przed zatrzaśniętą bramą mego miasta;117;3;0;;;
Zbigniew Herbert;Z. Herbert;Prośba;Naucz nas także palce zwijać i drzwi podpierać z tamtej strony pokojów próżnej już miłości niech kiedy trzeba będzie pięścią to co marzyło tak o szczęściu i osłaniało chudy płomyk a potem po skończonej walce pozwól nam rozprostować palce choćby już była tylko pustka gdy w dłoń otwartą przyjmiesz klęskę gdy czaszkę w czułe palce weźmiesz zacznie się wtedy jeszcze raz otwartych dłoni wielka sprawa po strunach podróż po zabawach ostatnie ziarno ocalenia;73;3;0;;;
Zbigniew Herbert;Z. Herbert;Pan od przyrody;Nie mogę przypomnieć sobie jego twarzy stawał wysoko nade mną na długich rozstawionych nogach widziałem złoty łańcuszek popielaty surdut i chudą szyję do której przyszpilony był nieżywy krawat on pierwszy pokazał nam nogę zdechłej żaby która dotykana igłą gwałtownie się kurczy on nas wprowadził przez złoty binokular w intymne życie naszego pradziadka pantofelka on przyniósł ciemne ziarno i powiedział: sporysz z jego namowy w dziesiątym roku życia zostałem ojcem gdy po napiętym oczekiwaniu z kasztana zanurzonego w wodzie ukazał się żółty kiełek i wszystko rozśpiewało się wokoło w drugim roku wojny zabili pana od przyrody łobuzy od historii jeśli poszedł do nieba – może chodzi teraz na długich promieniach odzianych w szare pończochy z ogromną siatką i zieloną skrzynią wesoło dyndającą z tyłu ale jeśli nie poszedł do góry – kiedy na leśnej ścieżce spotykam żuka który gramoli się na kopiec piasku podchodzę szastam nogami i mówię: – dzień dobry panie profesorze pozwoli pan że panu pomogę przenoszę go delikatnie i długo za nim patrzę aż ginie w ciemnym pokoju profesorskim na końcu korytarza liści;175;3;0;;;
Zbigniew Herbert;Z. Herbert;Kołatka;Są tacy, którzy w głowie hodują ogrody a włosy ich są ścieżkami do miast słonecznych i białych łatwo im pisać zamykają oczy a już z czoła spływają ławice obrazów moja wyobraźnia to kawałek deski za cały instrument mam drewniany patyk uderzam w deskę a ona mi odpowiada tak – tak nie – nie innym zielony dzwon drzewa niebieski dzwon wody ja mam kołatkę od niestrzeżonych ogrodów uderzam w deskę a ona podpowiada suchy poemat moralisty tak – tak nie – nie;81;3;0;;;
Zbigniew Herbert;Z. Herbert;Nike, która się waha;Najpiękniejsza jest Nike w momencie kiedy się waha prawa ręka piękna jak rozkaz opiera się o powietrze ale skrzydła drżą Widzi bowiem samotnego młodzieńca idzie długą koleiną wojennego wozu szarą drogą w szarym krajobrazie skał i rzadkich krzewów jałowca ów młodzieniec niedługo zginie właśnie szala z jego losem gwałtownie opada ku ziemi Nike ma ogromną ochotę podejść i pocałować go w czoło ale boi się że on który nie zaznał słodyczy pieszczot poznawszy ją mógłby uciekać jak inni w czasie tej bitwy Więc Nike waha się i w końcu postanawia pozostać w pozycji której nauczyli ją rzeźbiarze wstydząc się bardzo tej chwili wzruszenia rozumie dobrze że jutro o świcie muszą znaleźć chłopca z otwartą piersią zamkniętymi oczyma i cierpkim obolem ojczyzny pod drętwym językiem;124;3;0;;;
Zbigniew Herbert;Z. Herbert;Las Ardeński;Złóż ręce tak by sen zaczerpnąć tak jak się czerpie wody ziarno a przyjdzie las: zielony obłok i brzozy pień jak struna światła i tysiąc powiek zatrzepoce liściastą mową zapomnianą odpomnisz wtedy białe rano gdyś czekał na otwarcie bram wiesz tę krainę ptak odmyka co w drzewie śpi a drzewo w ziemi lecz tutaj źródło nowych pytań pod nogą nurty złych korzeni więc patrz na kory wzór na której zaciska struna się muzyki lutnista co przykręca kołki aby nabrzmiało to co milczy odgarnij liście: krzak poziomki rosa na liściu trawy grzebień a dalej skrzydło żółtej łąki i mrówka siostrę swoją grzebie wyżej nad zdrady wilczych jagód dojrzewa słodko dzika grusza więc nie czekając większych nagród pod drzewem usiądź złóż ręce tak by pamięć czerpać umarłych imion wyschłe ziarno więc znowu las: zwęglony obłok czoło znaczone światłem czarnym i tysiąc powiek zaciśniętych wąsko na gałkach nieruchomych drzewo z powietrzem przełamane zdradzona wiara pustych schronów a tamten las jest dla nas dla was umarli proszą też o bajki o garstkę ziół o wodę wspomnień więc po igliwiu po szelestach i po zapachów wątłych przędzach to nic że gałąź zatrzymuje że cień po krętych wodzi przejściach ale odnajdziesz i odemkniesz nasz Las Ardeński;200;3;0;;;
Zbigniew Herbert;Z. Herbert;Do Apollina;1 Cały szedł w szumie szat kamiennych laurowy rzucał cień i blask oddychał lekko jak posągi a szedł jak kwiat we własną zasłuchany pieśń lirę podnosił na wysokość milczenia zatopiony w sobie źrenicami białymi jak strumień kamienny od sandałów do wstążki we włosach zmyślałem twoje palce wierzyłem twoim oczom Bez strun instrument ręce bez dłoni oddaj mi młody okrzyk wyciągnięte ręce i głową moją w ogromnym pióropuszu zachwytu oddaj moją nadzieję milcząca biała głowo cisza – pęknięta szyja cisza – złamany śpiew 2 Pierwszego dna młodości nie dotknę cierpliwy nurek wyławiam teraz tylko słone strzaskane torsy Apollo śni się po nocach z twarzą poległego Persa mylne są wróżby poezji wszystko było inaczej inny był pożar poematu inny był pożar miasta Bohaterowie nie wrócili z wyprawy Nie było bohaterów ocaleli niegodni szukam posągu zatopionego w młodości pozostał tylko pusty cokół – ślad dłoni szukającej kształtu;144;3;0;;;
Zbigniew Herbert;Z. Herbert;Dom;Dom nad porami roku dom dzieci zwierząt i jabłek kwadrat pustej przestrzeni pod nieobecną gwiazdą dom był lunetą dzieciństwa dom był skórą wzruszenia policzkiem siostry gałęzią drzewa policzek zdmuchnął płomień gałąź przekreślił pocisk nad sypkim popiołem gniazda piosenka bezdomnej piechoty dom jest sześcianem dzieciństwa dom jest kostką wzruszenia skrzydło spalonej siostry liść umarłego drzewa;54;3;0;;;
Zbigniew Herbert;Z. Herbert;Czerwona chmura;Czerwona chmura pyłu wołała tamten pożar – zachód miasta za widnokrąg ziemi trzeba zburzyć jeszcze jedną ścianę jeszcze jeden ceglany chorał by znieść bolesną bliznę między okiem a wspomnieniem poranni robotnicy z białej kawy i szeleszczących gazet odchuchali świt i deszcz dzwoniący w rynnach umarłego powietrza stalową liną nabrzmiałym milczeniem wciągają banderę odgruzowanej przestrzeni opada chmura czerwonego pyłu przelot pustyni na wysokości zniesionych pięter wypłynęły okna bez ram gdy runie ostatnia stromość padnie ceglany chorał nic nie rujnuje marzeń o mieście które było o mieście które będzie którego nie ma;90;3;0;;;
Zbigniew Herbert;Z. Herbert;Napis;Patrzysz na moje ręce są słabe – mówisz – jak kwiaty patrzysz na moje usta za małe by wyrzec: świat – kołyszmy się lepiej na łodydze chwil pijmy wiatr i patrzmy jak zachodzą nam oczy woń więdnienia jest najpiękniejsza a kształt ruin znieczula we mnie jest płomień który myśli i wiatr na pożar i na żagle ręce mam niecierpliwe mogę głowę przyjaciela ulepić z powietrza powtarzam wiersz który chciałbym przetłumaczyć na sanskryt lub piramidę: gdy wyschnie źródło gwiazd będziemy świecić nocom gdy skamienieje wiatr będziemy wzruszać powietrze;87;3;0;;;
Zbigniew Herbert;Z. Herbert;Trzy wiersze z pamięci;I Nie mogę trafić na tytuł wspomnienia o Tobie ręką wyprutą z ciemności stąpam po śladach twarzy miękkie przyjazne profile zamarzły w twardy kontur krąży nad moją głową pustą jak czoło powietrza sylwetka człowieka z czarnego papieru II żyjąc – pomimo żyjąc – przeciw wyrzucam sobie grzech niepamięci uścisk zostawiliście jak zbyteczny sweter wzrok jak pytanie dłonie nasze nie przekażą kształtu waszych dłoni trwonimy je dotykając pospolitych rzeczy oczy odbiją pytanie spokojne jak lusterko nie spleśniałe oddechem co dzień odnawiam spojrzenie co dzień narasta mój dotyk łaskotany bliskością tylu rzeczy życie bulgoce jak krew cienie tają łagodnie nie dajmy zginąć poległym – pamięć przekaże chyba obłok – wytarty profil rzymskich monet III kobiety z naszej ulicy były zwykłe i dobre nosiły cierpliwie z placów jarzyn pożywne bukiety dzieci z naszej ulicy utrapienie kotów gołębie – szaro-łagodne w parku był pomnik Poety dzieci toczyły obręcz i kolorowy krzyk ptaki siadały na ręce czytały jego milczenie żony w letnie wieczory cierpliwie czekały na usta pachnące znajomym tytoniem kobiety nie mogły dzieciom odpowiedzieć: czy wróci gdy zachodziło miasto gasiły ogień rękami przytkniętymi do oczu dzieci z naszej ulicy śmierć miały bardzo ciężką gołębie spadały lekko jak zestrzelone powietrze teraz wargi Poety są pustym horyzontem ptaki dzieci i żony nie mogą mieszkać w żałobnych skorupach miasta w ostygłych puchach popiołów miasto stoi nad wodą gładką jak pamięć lustra odbija się w wodzie od dna i leci na gwiazdę wysoką gdzie pożar pachnie odległe jak karta Iliady;242;3;0;;;
Zbigniew Herbert;Z. Herbert;Poległym poetom;Śpiewak ma wargi zestalone śpiewak wymawia noc oczyma pod złym kolorem nieboskłonów gdzie pieśń się kończy zmierzch zaczyna i nieba cień zarasta ziemię Gdy w stogach gwiazd lotnicy chrapią uchodzisz chroniąc śmieszny rulon Mozaiki gubisz słów Metafor śmiech towarzyszy ci w ucieczce naprzeciw sprawiedliwym kulom Jak echa cień twych słów daremność i wiatr w pokojach pustych strof Nie tobie pożar święcić pieśnią usychasz trwoniąc nadaremnie przebitych dłoni kwiaty śnięte Przesłanie Milczący przyjm Skomlący pocisk w ramiona brał by ujść zdziwieniu Ten kopczyk wierszy darń zarośnie pod złym kolorem nieboskłonów który wypije twe milczenie;93;3;0;;;
Zbigniew Herbert;Z. Herbert;Białe oczy;Najdłużej żyje krew tłucze łaknie powietrza tężeje przezroczystość rozluźnia pulsu węzełek wieczorem rośnie słupek świtem pleśnieją usta coraz bliżej o skroń głąbiejącą o ściszenie powiek białe oczy nie zapalą światła palców złamany trójkąt ciszy odjęto oddech matka krzyczy szarpie bezwładne imię;41;3;0;;;
Wisława Szymborska;W. Szymborska;Niewinność;Poczęta na materacu z ludzkich włosów. Gerda. Eryka. Może Margareta. Nie wie, naprawdę nie wie o tym nic. Ten rodzaj wiadomości nie nadaje się Ani do udzielenia, ani do przyjęcia. Greckie Erynie są zbyt sprawiedliwie. Drażniłaby nas dzisiaj ich ptasia przesada. Irma. Brygida. Może Fryderyka. Ma lat dwadzieścia dwa albo niewiele więcej. Zna trzy języki obce konieczne w podróżach. Firma, w której pracuje, poleca na eksport Najlepsze materace tylko z włókien sztucznych. Eksport zbliża narody. Beata. Ulryka. Może Hildegarda. Piękna nie, ale wysoka i szczupła.  Policzki, szyja, piersi, uda, brzuch W pełnym właśnie rozkwicie i blasku nowości Radośnie bosa na plażach europy Rozpuszcza jasne włosy, długie aż do kolan. Nie radzę ścinać - powiedział jej fryzjer - Raz ścięte już tak bujnie nie odrosną nigdy. Proszę mi wierzyć. To jest rzecz sprawdzona tausend - und tausendmal.;137;4;1;;;
Wisława Szymborska;W. Szymborska;Kot w pustym mieszkaniu;Umrzeć - tego nie robi się kotu. Bo co ma począć kot w pustym mieszkaniu. Wdrapywać się na ściany. Ocierać między meblami. Nic niby tu nie zmienione, a jednak pozamieniane. Niby nie przesunięte, a jednak porozsuwane. I wieczorami lampa już nie świeci. Słychać kroki na schodach, ale to nie te. Ręka, co kładzie rybę na talerzyk, także nie ta, co kładła. Coś się tu nie zaczyna w swojej zwykłej porze. Coś się tu nie odbywa jak powinno. Ktoś tutaj był i był, a potem nagle zniknął i uporczywie go nie ma. Do wszystkich szaf się zajrzało. Przez półki przebiegło. Wcisnęło się pod dywan i sprawdziło. Nawet złamało zakaz i rozrzuciło papiery. Co więcej jest do zrobienia. Spać i czekać. Niech no on tylko wróci, niech no się pokaże. Już on się dowie, że tak z kotem nie można. Będzie się szło w jego stronę jakby się wcale nie chciało, pomalutku, na bardzo obrażonych łapach. I żadnych skoków pisków na początek.;159;4;1;;;
Wisława Szymborska;W. Szymborska;Kobiety Rubensa;Waligórzanki, żeńska fauna, jak łoskot beczek nagie. Gnieżdżą się w stratowanych łożach, śpią z otwartymi do piania ustami. Źrenice ich uciekły w głąb i penetrują do wnętrza gruczołów, z których się drożdże sączą w krew. Córy baroku. Tyje ciasto w dzieży, parują łaźnie, rumienią się wina, cwałują niebem prosięta obłoków, rżą trąby na fizyczny alarm. O rozdynione, o nadmierne i podwojone odrzuceniem szaty, i potrojone gwałtownością pozy tłuste dania miłosne! Ich chude siostry wstały wcześniej, zanim się rozwidniło na obrazie. I nikt nie widział, jak gęsiego szły po nie zamalowanej stronie płótna. Wygnanki stylu, żebra przeliczone, ptasia natura stóp i dłoni. Na sterczących łopatkach próbują ulecieć. Trzynasty wiek dałby im złote tło. Dwudziesty - dałby ekran srebrny. Ten siedemnasty nic dla płaskich nie ma. Albowiem nawet niebo jest wypukłe, wypukli aniołowie i wypukły bóg - Febus wąsaty, który na spoconym rumaku wjeżdża do wrzącej alkowy.;145;4;1;;;
Wisława Szymborska;W. Szymborska;Jawność;Oto my, nadzy kochankowie, piękni dla siebie – a to dosyć – odziani tylko w listki powiek leżymy wśród głębokiej nocy. Ale już wiedzą o nas, wiedzą te cztery kąty, ten piec piąty, domyślne cienie w krzesłach siedzą i stół w milczeniu trwa znaczącym. I wiedzą szklanki, czemu na dnie herbata stygnie nie dopita. Swift już nadziei nie ma żadnej, nikt go tej nocy nie przeczyta. A ptaki? Złudzeń nie miej wcale: wczoraj widziałam, jak na niebie pisały jawnie i zuchwale to imię, którym wołam ciebie. A drzewa? Powiedz mi, co znaczy ich szeptanina niestrudzona? Mówisz: Wiatr chyba wiedzieć raczy. A skąd się wiatr dowiedział o nas? Wleciał przez okno nocny motyl i kosmatymi skrzydełkami toczy przyloty i odloty, szumi uparcie ponad nami. Może on widzi więcej od nas bystrością owadziego wzroku? Ja nie przeczuwałam, tyś nie odgadł, że nasze serca świecą w mroku.;144;4;1;;;
Wisława Szymborska;W. Szymborska;Jacyś ludzie;Jacyś ludzie w ucieczce przed jakimiś ludźmi. W jakimś kraju pod słońcem i niektórymi chmurami. Zostawiają za sobą jakieś swoje wszystko, obsiane pola, jakieś kury, psy, lusterka, w których właśnie przegląda się ogień. Mają na plecach dzbanki i tobołki, im bardziej puste, tym z dnia na dzień cięższe. Odbywa się po cichu czyjeś ustawanie, a w zgiełku czyjeś komuś chleba wydzieranie i czyjeś martwym dzieckiem potrząsanie. Przed nimi jakaś wciąż nie tędy droga, nie ten, co trzeba most nad rzeką dziwnie różową. Dokoła jakieś strzały, raz bliżej, raz dalej, w górze samolot trochę kołujący. Przydałaby się jakaś niewidzialność, jakaś bura kamienność, a jeszcze lepiej niebyłość na pewien krótki czas albo i długi. Coś jeszcze się wydarzy, tylko gdzie i co. Ktoś wyjdzie im naprzeciw, tylko kiedy, kto, w ilu postaciach i w jakich zamiarach. Jeśli będzie miał wybór, może nie zechce być wrogiem i pozostawi ich przy jakimś życiu.;149;4;1;;;
Wisława Szymborska;W. Szymborska;Fotografia z 11 września;Skoczyli z płonących pięter w dół - jeden, dwóch, jeszcze kilku wyżej, niżej. Fotografia powstrzymała ich przy życiu, a teraz przechowuje nad ziemią ku ziemi. Każdy to jeszcze całość z osobistą twarzą i krwią dobrze ukrytą. Jest dosyć czasu, żeby rozwiały się włosy, a z kieszeni wypadły klucze, drobne pieniądze. Są ciągle jeszcze w zasięgu powietrza, w obrębie miejsc, które się właśnie otwarły. Tylko dwie rzeczy mogę dla nich zrobić - opisać ten lot i nie dodawać ostatniego zdania.;78;4;1;;;
Wisława Szymborska;W. Szymborska;Fotografia tłumu;"Na forografii tłumu moja głowa siódma z kraja, a może czwarta na lewo albo dwudziesta od dołu; moja głowa nie wiem która, już nie jedna nie jedyna, już podobna do podobnych, ni to kobieca ni męska; znaki, które mi daje, to znaki szczególne żadne; może widzi ją Duch Czasu ale się jej nie przyląda; moja głowa statystyczna, co spożywa stal i kable najspokojniej, najglobalniej; bez wstydu, że jakakolwiek, bez rozpaczy, że wymienna; jakbym wcale jej nie miała po swojemu i z osobna; jakby cmentarz odkopano pełen bezimiennych czaszek o niezłej zachowalności pomimo umieralności; jakby ona już tam była, moja głowa wszelka, cudza; gdzie, jeżeli coś wspomina, to chyba przeszłość głęboką.";109;4;1;;;
Wisława Szymborska;W. Szymborska;Film - lata sześćdziesiąte;Ten dorosły mężczyzna. Ten człowiek na ziemi. Dziesięć miliardów komórek nerwowych. Pięć litrów krwi na trzysta gramów serca Taki przedmiot powstawał trzy miliardy lat.Z początku zjawił się w formie chłopczyka. Chłopczyk kładł główkę na kolanach cioci. Gdzie jest ten chłopczyk. Gdzie są te kolana. Chłopczyk zrobił się duży. Ach to już nie to. Te lustra są okrutne i gładkie jak jezdnia. Wczoraj przejechał kota. Tak, to była myśl Kot został wyzwolony z piekła tej epoki. Dziewczyna w samochodzie spojrzała spod rzęs. Nie, nie miała tych kolan, o które mu chodzi. Właściwie to by sobie dyszał leżąc w piasku. On i świat nic nie mają ze sobą wspólnego. Czuje się uchem urwanym od dzbana, choć dzban nic o tym nie wie i wciąż nosi wodę. To jest zdumiewające. Ktoś jeszcze się trudzi. Ten dom jest zbudowany. Ta klamka rzeźbiona To drzewo zaszczepiona. Ten cyrk będzie grał. Ta całość chce się trzymać, chociaż jest z kawałków. Jak klej ciężkie i gęste sunt lacrimae rerum. Ale to wszystko w tle i tylko obok. W nim jest ciemność okropna a w ciemności chłopczyk. Boże humoru, zrób z nim coś koniecznie. Boże humoru, zrób z nim coś nareszcie.;193;4;1;;;
Wisława Szymborska;W. Szymborska;Elegia podróżna;Wszystko moje, nic własnością, nie własnością dla pamięci, a moje dopóki patrzę. Ledwie wspomniane, już niepewne, Boginie swoich słów. Z miasta Samokow tylko deszcz i nic prócz deszczu. Paryż od Luwru do paznokcia bielmem zachodzi. Z bulwaru Saint-Martin zostały schodki i wiodą do zaniku. Nic więcej niż półtora mostu w Leningradzie mostowym. Biedna Uppsala z odrobiną wielkiej katedry. Nieszczęsny tancerz sofijski, ciało bez twarzy. Osobno jego twarz bez oczu, osobno jego oczy bez źrenic, osobno źrenice kota. Kaukaski orzeł szybuje nad rekonstrukcją wąwozu, złoto słońca nieszczere i fałszywe kamienie. Wszystko moje, nic własnością, nie własnością dla pamięci, a moje dopóki patrzę. Nieprzebrane, nieobjęte, a poszczególne aż do włókna, ziarnka piasku, kropli wody - krajobrazy. Nie uchowam ani źdźbła w jego pełnej widzialności. Powitanie z pożegnaniem w jednym spojrzeniu. Dla nadmiaru i dla braku jeden ruch szyi.;135;4;1;;;
Wisława Szymborska;W. Szymborska;Dzieci epoki;Jesteśmy dziećmi epoki, epoka jest polityczna. Wszystkie twoje, nasze, wasze dzienne sprawy, nocne sprawy to są sprawy polityczne. Chcesz czy nie chcesz, twoje geny mają przyszłość polityczną, skóra odcień polityczny, oczy aspekt polityczny. O czym mówisz, ma rezonans, o czym milczysz, ma wzmowę tak czy owak polityczną. Nawet idąc borem lasem stawiasz kroki polityczne na podłożu politycznym. Wiersze apolityczne też są polityczne, a w górze świeci księżyc, obiekt już nie księżycowy. Być albo nie być, oto jest pytanie. Jakie pytanie, odpowiedz kochanie. Pytanie polityczne. Nie musisz nawet być istotą ludzką, by zyskać na znaczeniu politycznym. Wystarczy, żebyś był ropą naftową, paszą treściwą czy surowcem wtórnym. Albo I stołem obrad, o którego kształt spierano się miesiącami przy jakim pertraktować o życiu i śmierci, okrągłym czy kwadratowym. Tymczasem ginęli ludzie, zdychały zwierzęta, płonęły domy i dziczały pola jak w epokach zamierzchłych i mniej politycznych.;142;4;1;;;
Wisława Szymborska;W. Szymborska;Dworzec;Nieprzyjazd mój do miasta N. odbył się punktualnie. Zostałeś uprzedzony niewysłanym listem. Zdążyłeś nie przyjść w przewidzianej porze. Pociąg wjechał na peron trzeci. Wysiadło dużo ludzi. Uchodził w tłumie do wyjścia brak mojej osoby. Kilka kobiet zastąpiło mnie pośpiesznie w tym pośpiechu. Do jednej podbiegł ktoś nie znany mi, ale ona rozpoznała go natychmiast. Oboje wymienili nie nasz pocałunek, podczas czego zginęła nie moja walizka. Dworzec w mieście N. dobrze zdał egzamin z istnienia obiektywnego. Całość stała na swoim miejscu. Szczegóły poruszały się po wyznaczonych torach. Odbyło sie nawet umówione spotkanie. Poza zasięgiem naszej obecności. W raju utraconym prawdopodobieństwa. Gdzie indziej. Gdzie indziej. Jak te słówka dźwięczą.;106;4;1;;;
Wisława Szymborska;W. Szymborska;Dusza;Duszę się miewa. Nikt nie ma jej bez przerwy i na zawsze. Dzień za dniem, rok za rokiem może bez niej minąć. Czasem tylko w zachwytach i lękach dzieciństwa zagnieżdża się na dłużej. Czasem tylko w zdziwieniu, że jesteśmy starzy. Rzadko nam asystuje podczas zajęć żmudnych, jak przesuwanie mebli, dźwiganie walizek, czy przemierzanie drogi w ciasnych butach. Przy wypełnianiu ankiet i siekaniu mięsa z reguły ma wychodne. Na tysiąc naszych rozmów uczestniczy w jednej a i to niekoniecznie, bo woli milczenie. Kiedy ciało zaczyna nas boleć i boleć, cichcem schodzi z dyżuru. Jest wybredna: niechętnie widzi nas w tłumie, mierzi ją nasza walka o byle przewagę mierzi ją nasza walka o byle przewagę Radość i smutek to nie są dla niej dwa różne uczucia. Tylko w ich połączeniu jest przy nas obecna. Możemy na nią liczyć kiedy niczego nie jesteśmy pewni, a wszystkiego ciekawi. Z przedmiotów materialnych lubi zegary z wahadłem i lustra, które pracują gorliwie, nawet gdy nikt nie patrzy. Nie mówi skąd przybywa i kiedy znowu nam zniknie, ale wyraźnie czeka na takie pytania. Wygląda na to, że tak jak ona nam, również i my jesteśmy jej na coś potrzebni.;192;4;1;;;
Wisława Szymborska;W. Szymborska;Drobne ogłoszenia;KTOKOLWIEK wie, gdzie się podziewa współczucie (wyobraźnia serca) - niech daje znać! niech daje znać! Na cały głos niech o tym śpiewa i tańczy jakby stracił rozum weseląc się pod wątłą brzozą, której wciąż zbiera się na płacz. UCZĘ milczenia we wszystkich językach metodą wpatrywania się w gwiaździste niebo, w żuchwy sinantropusa, w paznokcie noworodka, w plankton, w płatek śniegu. PRZYWRACAM do miłości. Uwaga! Okazja! Na zeszłorocznej trawie w słońcu aż po gardła leżycie, a wiatr tańczy (zeszłoroczny ten wodzirej waszych włosów) Oferty pod : Sen POTRZEBNA osoba do opłakiwania starców, którzy w przytułkach umierają. Proszę kandydować bez metryk i pisemnych zgłoszeń. Papiery będą darte bez pokwitowania. ZA OBIETNICE męża mojego, który was zwodził kolorami ludnego świata, gwarem jego piosenką z okna, psem zza ściany: że nigdy nie będziecie sami w mroku i w ciszy i bez tchu - odpowiadać nie mogę. Noc, wdowa po Dniu.;145;4;1;;;
Wisława Szymborska;W. Szymborska;Do serca w niedzielę;Dziękuję Ci, serce moje, że nie marudzisz, że się uwijasz bez pochlebstw, bez nagrody, z wrodzonej pilności. Masz siedemdziesiąt zasług na minutę. Każdy twój skurcz jest jak zepchnięcie łodzi na pełne morze w podróż dookoła świata. Dziękuję Ci, serce moje, że raz po raz wyjmujesz mnie z całości nawet we śnie osobną. Dbasz, żebym nie prześniła się na wylot, na wylot, do którego skrzydeł nie potrzeba. Dziękuję ci, serce moje, że obudziłam się znowu i chociaż jest niedziela, dzień odpoczywania, pod żebrami trwa zwykły przedświąteczny ruch.;86;4;1;;;
Wisława Szymborska;W. Szymborska;Czwarta nad ranem;Godzina z nocy na dzień. Godzina z boku na bok. Godzina dla trzydziestoletnich. Godzina uprzątnięta pod kogutów pianie. Godzina, kiedy ziemia zapiera nas. Godzina, kiedy wieje od wygasłych gwiazd. Godzina a-czy-po-nas-nic-nie-pozostanie. Godzina pusta. Głucha, czcza. Dno wszystkich innych godzin. Nikomu nie jest dobrze o czwartej nad ranem. Jeśli mrówkom jest dobrze o czwartej nad ranem - pogratulujmy mrówkom. I niech przyjdzie piąta, o ile mamy dalej żyć.;66;4;1;;;
Wisława Szymborska;W. Szymborska;Cień;Mój cień jak błazen za królową. Kiedy królowa z krzesła wstanie, błazen nastroszy sie na ścianie i stuknie w sufit głupią głową. Co może na swój sposób boli w dwuwymiarowym świecie. Może błaznowi źle na moim dworze i wolałby się w innej roli. Królowa z okna się wychyli, a błazen z okna skoczy w dół. Tak każdą czynność podzielili, ale to nie jest pół na pół. Ten prostak wziął na siebie gesty, patos i cały jego bezwstyd, to wszystko, na co nie mam sił - koronę, berło, płaszcz królewski. Będę, ach, lekka w ruchu ramion, ach, lekka w odwróceniu głowy, królu, na stacji kolejowej. Królu, to błazen o tej porze, królu, położy sie na torze.;115;4;1;;;
Wisława Szymborska;W. Szymborska;Chwila;Idę stokiem pagórka zazielenionego. Trawa, kwiatuszki w trawie jak na obrazku dzieci. Niebo zamglone, już błękitniejące. Widok na inne wzgórza rozlega się w ciszy. Jakby tutaj nie było żadnych kambrów, sylurów, skał warczących na siebie, wypiętrzonych otchłani, żadnych nocy w płomieniach i dni w kłębach ciemności. Jakby nie przesuwały się tędy niziny w gorączkowych malignach, lodowatych dreszczach. Jakby tylko gdzie indziej burzyły się morza i rozrywały brzegi horyzontów. Jest dziewiąta trzydzieści czasu lokalnego. Wszystko na swoim miejscu i w układnej zgodzie. W dolince potok mały jako potok mały. Ścieżka w postaci ścieżki od zawsze do zawsze. Las pod pozorem lasu na wieki wieków i amen, a w górze ptaki w locie w roli ptaków w locie. Jak okiem sięgnąć, panuje tu chwila. Jedna z tych ziemskich chwil proszonych, by trwały.;130;4;1;;;
Wisława Szymborska;W. Szymborska;Album;Nikt w rodzinie nie umarł z miłości. Co tam było to było, ale nic dla mitu. Romeowie gruźlicy? Julie dyfrerytu? Niektórzy wręcz dożyli zgrzybiałej starości. Żadnej ofiary braku odpowiedzi na list pokropiony łzami! Zawsze w końcu zjawiali się sąsiedzi z różami i binokularami. Żadnego zaduszenia w stylowej szafie, kiedy to raptem wraca mąż kochanki! Nikomu te sznurówki, mantylki firanki, falbanki nie przeszkodziły wejść na fotografię. I nigdy w duszy piekielnego Boscha! I nigdy z pistoletem do ogrodu! (Konali z kulą w czaszce, ale z innego powodu i na polowych noszach) Nawet ta, z ekstatycznym kokiem i oczami podkutymi jak po balu, odpłynęła wielkim krwotokiem nie do ciebie, danserze, i nie z żalu. Może ktoś, dawniej, przed dagerotypem - ale z tych, co w albumie, nikt, o ile wiem. Rozśmieszały się smutki, leciał dzień za dniem, a oni, pocieszeni, znikali na grypę.;141;4;1;;;
Wisława Szymborska;W. Szymborska;Akrobata;Z trapezu na trapez, w ciszy po po nagle zmilkłym werblu, przez przez zaskoczone powietrze, szybszy niż niż ciężar ciała, które znów znów nie zdążyło spaść. Sam. Albo jeszcze mniej niż sam, mniej, bo ułomny, bo mu brak brak skrzydeł, brak mu bardzo, brak, który go zmusza do wstydliwych przefrunięć na nieupierzonej już tylko nagiej uwadze. Mozolnie lekko, z cierpliwą zwinnością, w wyrachowanym natchnieniu. Czy widzisz jak on się czai do lotu, czy wiesz jak on spiskuje od głowy do stóp przeciw takiemu jakim jest, czy wiesz, czy widzisz jak chytrze się przez dawny kształt przewleka i żeby pochwycić w garść rozkołysany świat nowo zrodzone z siebie wyciąga ramiona – piękniejsze ponad wszystko w jednej tej w tej jednej, która zresztą już minęła, chwili.;124;4;1;;;
Wisława Szymborska;W. Szymborska;Na wieży Babel;Która godzina? - Tak, jestem szczęśliwa, i brak mi tylko dzwoneczka u szyi, który by brzęczał nad Tobą, gdy śpisz. - Więc nie słyszałaś burzy? Murem targnął wiatr, wieża ziewnęła jak lew, wielką bramą na skrzypiących zawiasach. - Jak to, zapomniałeś? Miałam na sobie zwykłą szarą suknię spinaną na ramieniu. - I natychmiast potem niebo pękło w stubłysku. - Jakże mogłam wejść, przecież nie byłeś sam. - Ujrzałem nagle kolory sprzed istnienia wzroku. - Szkoda, że nie możesz mi przyrzec. - Masz słuszność, widocznie to był sen. - Dlaczego kłamiesz, dlaczego mówisz do mnie jej imieniem, kochasz ją jeszcze? - O tak, chciałbym, żebyś została ze mną. - Nie mam żalu, powinnam była domyślić się tego. - Wciąż myślisz o nim? - Ależ ja nie płaczę. - I to juź wszystko? - Nikogo jak ciebie. - Przynajmniej jesteś szczera. - Bądź spokojny, wyjadę z tego miasta. - Bądź spokojna, odejdę stąd. - Masz takie piękne ręce. - To stare dzieje, ostrze przeszło nie naruszając kości. - Nie ma za co, mój drogi, nie ma za co. - Nie wiem i nie chcę wiedzieć, która to godzina.;186;4;1;;;
Wisława Szymborska;W. Szymborska;Możliwości;Wolę kino. Wolę koty. Wolę dęby nad Wartą. Wolę Dickensa od Dostojewskiego. Wolę siebie lubiącą ludzi niż siebie kochającą ludzkość. Wolę mieć w pogotowiu igłę z nitką. Wolę kolor zielony. Wolę nie twierdzić, że rozum jest wszystkiemu winien. Wolę wyjątki. Wolę wychodzić wcześniej. Wolę rozmawiać z lekarzami o czymś innym. Wolę stare ilustracje w prążki. Wolę śmieszność pisania wierszy od śmieszności ich niepisania. Wolę w miłości rocznice nieokrągłe, do obchodzenia na co dzień. Wolę moralistów, którzy nie obiecują mi nic. Wolę dobroć przebiegłą od łatwowiernej za bardzo. Wolę ziemię w cywilu. Wolę kraje podbite niż podbijające. Wolę mieć zastrzeżenia. Wolę piekło chaosu od piekła porządku. Wolę bajki Grimma od pierwszych stron gazet. Wolę liście bez kwiatów niż kwiaty bez liści. Wolę psy z ogonem nie przyciętym. Wolę oczy jasne, ponieważ mam ciemne. Wolę szuflady. Wolę wiele rzeczy, których tu nie wymieniłam, od wielu również tu nie wymienionych. Wolę zera luzem niż ustawione w kolejce do cyfry. Wolę czas owadzi od gwiezdnego. Wolę odpukać. Wolę nie pytać jak długo jeszcze i kiedy. Wolę brać pod uwagę nawet tę możliwość, że byt ma swoją rację.;183;4;1;;;
Wisława Szymborska;W. Szymborska;Dłoń;Dwadzieścia siedem kości, trzydzieści pięć mięśni, około dwóch tysięcy komórek nerwowych w każdej opuszce naszych pięciu palców. To zupełnie wystarczy, żeby napisać „Mein Kampf” albo „Chatkę Puchatka”.;27;4;1;;;
Wisława Szymborska;W. Szymborska;Wielkie to szczęście;Wielkie to szczęście nie wiedzieć dokładnie, na jakim świecie się żyje. Trzeba by było istnieć bardzo długo, stanowczo dłużej niż istnieje on. Choćby dla porównania poznać inne światy. unieść się ponad ciało które niczego tak dobrze nie umie, jak ograniczać i stwarzać trudności. Dla dobra badań, jasności obrazu i ostatecznych wniosków wzbić się ponad czas, w którym to wszystko pędzi i wiruje. Z tej perspektywy żegnajcie na zawsze szczegóły i epizody. Liczenie dni tygodnia musiałoby się wydawać czynnością bez sensu, wrzucenie listu do skrzynki wybrykiem głupiej młodości, napis “Nie deptać trawy” napisem szalonym.;92;4;1;;;
Wisława Szymborska;W. Szymborska;Listy umarłych ;Czytamy listy umarłych jak bezradni bogowie, ale jednak bogowie, bo znamy późniejsze daty. Wiemy, które pieniądze nie zostały oddane. Za kogo prędko za mąż powychodziły wdowy. Biedni umarli, zaślepieni umarli, oszukiwani, omylni, niezgrabnie zapobiegliwi. Widzimy miny i znaki robione za ich plecami. łowimy uchem szelest dartych testamentów. Siedzą przed nami śmieszni jak na bułkach z masłem albo rzucają się w pogoń za zwianymi z głów kapeluszami/ Ich zły gust, Napoleon, para i elektryczność, ich zabójcze kuracje na uleczalne choroby, niemądra apokalipsa według św. Jana, fałszywy raj według Jana Jakuba... Obserwujemy w milczeniu ich pionki na szachownicy tyle że przesunięte o trzy pola dalej. Wszystko, co przewidzieli, wypadło zupełnie inaczej, albo trochę inaczej, czyli także zupełnie inaczej. Najgorliwsi wpatrują się nam ufnie w oczy, bo wyszło im z rachunku, że ujrzą w nich doskonałość.;133;4;1;;;
Wisława Szymborska;W. Szymborska;Liczba Pi;Podziwu godna liczba Pi trzy koma jeden cztery jeden. Wszystkie jej dalsze cyfry też są początkowe, pięć dziewięć dwa ponieważ nigdy się nie kończy. Nie pozwala się objąć sześć pięć trzy pięć spojrzeniem osiem dziewięć obliczeniem siedem dziewięć wyobraźnią, a nawet trzy dwa trzy osiem żartem, czyli porównaniem cztery sześć do czegokolwiek dwa sześć cztery trzy na świecie. Najdłuższy ziemski wąż po kilkunastu metrach się urywa podobnie, choć trochę później, czynią węże bajeczne. Korowód cyfr składających się na liczbę Pi nie zatrzymuje się na brzegu kartki, potrafi ciągnąc się po stole, przez powietrze, przez mur, liść, gniazdo ptasie, chmury, prosto w niebo, przez całą nieba wzdętość i bezdenność. O, jak krótki, wprost mysi, jest warkocz komety! Jak wątły promień gwiazdy, że zakrzywia się w lada przestrzeni! A tu dwa trzy piętnaście trzysta dziewiętnaście mój numer telefonu twój numer koszuli rok tysiąc dziewięćset siedemdziesiąty trzeci szóste piętro ilość mieszkańców sześćdziesiąt pięć groszy obwód w biodrach dwa palce szarada i szyfr, w którym słowiczku mój a leć, a piej oraz uprasza się zachować spokój, a także ziemia i niebo przeminą, ale nie liczba Pi, co to to nie, ona wciąż swoje niezłe jeszcze pięć, nie byle jakie osiem, nieostatnie siedem, przynaglając, ach, przynaglając gnuśną wieczność do trwania.;205;4;1;;;
Wisława Szymborska;W. Szymborska;Lekcja;Kto co Król Aleksander kim czym mieczem przecina kogo co gordyjski węzeł. Nie przyszło to do głowy komu czemu nikomu. Było stu filozofów - żaden nie rozplątał. Nic dziwnego, że teraz kryją się po kątach. Żołdactwo ich za brody łapie, za roztrzęsione, siwe, capie, i bucha gromkim kto co śmiech. Dość. Spojrzał król spod pióropusza, na konia wsiada, w drogę rusza. A za nim w trąb trąbieniu, w bębnieniu bębęnków kto co armia złożona z kogo czego z węzełków na kogo co na bój.;84;4;1;;;
Wisława Szymborska;W. Szymborska;Labirynt;a teraz kilka kroków od ściany do ściany, tymi schodkami w górę, czy tamtymi w dół, a potem trochę w lewo, jeżeli nie w prawo, od muru w głębi muru do siódmego progu, skądkolwiek, dokądkolwiek aż do skrzyżowania, gdzie się zbiegają, żeby się rozbiegnąć twoje nadzieje, pomyłki, porażki, próby, zamiary i nowe nadzieje. Droga za drogą, ale bez odwrotu. Dostępne tylko to, co masz przed sobą, a tam, jak na pociechę, zakręt za zakrętem, zdumienie za zdumieniem, za widokiem widok. Możesz wybierać gdzie być albo nie być, przeskoczyć, zboczyć byle nie przeoczyć. Więc tędy albo tędy, chyba że tamtędy, na wyczucie, przeczucie, na rozum, na przełaj, na chybił trafił, na splątane skróty. Przez któreś z rzędu rzędy korytarzy, bram, prędko, bo w czasie niewiele masz czasu, z miejsca na miejsce do wielu jeszcze otwartych, gdzie ciemność i rozterka ale prześwit, zachwyt, gdzie radość, choć nieradość nieomal opodal, a gdzie indziej, gdzieniegdzie, ówdzie i gdzie bądź szczęście w nieszczęściu jak w nawiasie nawias, i zgoda na to wszystko i raptem urwisko, urwisko, ale mostek, mostek, ale chwiejny, chwiejny, ale jedyny, bo drugiego nie ma. Gdzieś stąd musi być wyjście, to więcej niż pewne. Ale nie ty go szukasz, to ono cię szuka, to ono od początku w pogoni za tobą, a ten labirynt to nic innego jak tylko, jak tylko twoja, dopóki się da, twoja, dopóki twoja, ucieczka, ucieczka - .;230;4;1;;;
Wisława Szymborska;W. Szymborska;Konkurs piękności męskiej;Od szczęk do pięty wszedł napięty. Oliwne na nim firmamenty. Ten tylko może być wybrany, kto jest jak strucla zasupłany. Z niedźwiedziem bierze się za bary groźnym (chociaż go wcale nie ma). Trzy niewidzialne jaguary padają pod ciosami trzema. Rozkroku mistrz i przykucania. Brzuch ma w dwudziestu pięciu minach. Biją mu brawo, on się kłania na odpowiednich witaminach.;58;4;1;;;
Wisława Szymborska;W. Szymborska;Koniec i początek;Po każdej wojnie ktoś musi posprzątać Jaki taki porzadek sam się przecież nie zrobi. Ktoś musi zepchnąć gruzy na pobocza dróg, żeby mogły przejechać wozy pełne trupów. Ktoś musi grzęznąć w szlamie i popiele, sprężynach kanap, drzazgach szkła i krwawych szmatach. Ktoś musi przywlec belkę do podparcia ściany, ktoś oszklić okno i osadzić drzwi na zawiasach. Fotogeniczne to nie jest i wymaga lat. Wszystkie kamery wyjechały już na inną wojnę. Mosty trzeba z powrotem i dworce na nowo. W strzępach będą rękawy od zakasywania. Ktoś z miotłą w rękach wspomina jeszcze jak było. Ktoś słucha przytakuje nie urwaną głową. Ale już w ich pobliżu zaczną kręcić się tacy, których to będzie nudzić. Ktoś czasem jeszcze wykopie spod krzaka przeżarte rdzą argumenty i poprzenosi je na stos odpadków. Ci, co wiedzieli o co tutaj szło, muszą ustąpić miejsca tym,co wiedzą mało. I mniej niz mało. I wreszcie tyle co nic. W trawie, która porosła przyczyny i skutki, musi ktoś sobie leżeć z kłosem w zębach i gapić się na chmury.;169;4;1;;;
Wisława Szymborska;W. Szymborska;Komedyjki;Jeśli są aniołowie, nie czytają chyba naszych powieści o zawiedzionych nadziejach. Obawiam się -niestety-że i naszych wierszy z pretensjami do świata. Wrzaski i drgawki naszych teatralnych sztuk muszą ich- podejrzewam-niecierpliwić. W przerwach od swoich zajęć anielskich czyli nieludzkich, przypatrują się raczej Naszym komedyjkom z czasów filmu niemego. Bardziej od lamentników, rozdzieraczy szat i zgrzytaczy zębami cenią sobie- jak myślę-tego nieboraka, co chwyta za perukę tonącego albo zjada z głodu własne sznurowadła. Od pasa w górę tors i aspiracje a niżej przerażona mysz w nogawce spodni. O tak, to musi ich serdecznie bawić. Gonitwa w kółko zamienia się w ucieczkę przed uciekającym. Światło w tunelu okazuje się okiem tygrysa. Sto katastrof to sto pociesznych koziołków nad stoma przepaściami. Jeśli są aniołowie, powinna- mam nadzieję-trafić im do przekonania Ta rozhuśtana na grozie wesołość, nie wołająca nawet ratunku ratunku, Bo wszystko dzieje się w ciszy. Ośmielam się przypuszczać, że klaszczą skrzydłami A z ich oczu spływają łzy przynajmniej śmiechu.;156;4;1;;;
Wisława Szymborska;W. Szymborska;Koloratura;Stoi pod peruczką drzewa, na wieczne rozsypanie śpiewa zgłoski po włosku, po srebrzystym i cienkim jak pajęcza wydzielina. Człowieka przez wysokie C kocha i zawsze kochać chce, dla niego w gardle ma lusterka, trzykrotnie słówek ćwiartki ćwierka i drobiąc grzanki do śmietanki karmi baranki z filiżanki filutka z filigranu. Ale czy dobrze słyszę? Biada! Czarny się fagot do niej skrada. Ciężka muzyka na kruczych brwiach porywa, łamie ją wpół ach - Basso Profondo, zmiłuj się, doremi mane thekel fares! Chcesz, żeby zmilkła? Uwieść ją w ziemne kulisy świata? W krainę chronicznej chrypki? W Tartar kataru? Gdzie wiekuiste pochrząkiwanie? Gdzie poruszają się pyszczki rybie dusz nieszcześliwych? Tam? O nie! O nie! W godzinie złej Nie trzeba spadać z miny swej! Na włosie przesłyszanym w głos tylko się chwilkę chwieje los, tyle, by mogła oddech wziąć, gdzie wraca w kryształ vox humana i brzmi jak swiatłem zasiał.;145;4;1;;;
Wisława Szymborska;W. Szymborska;Klasyk;Kilka grud ziemi, a będzie zapomniane życie. Muzyka wyswobodzi się z okoliczności. Ucichnie kaszel mistrza nad menuetami. I oderwane będą kataplazmy. Ogień strawi perukę pełną kurzu i wszy. Znikną plamy inkaustu z koronkowego mankietu. Pójdą na śmietnik trzewiki, niewygodni świadkowie. Skrzypce zabierze sobie uczeń najmniej zdolny. Powyjmowane będą z nut rachunki od rzeźnika. Do mysich brzuchów trafią listy biednej matki. Unicestwiona zgaśnie niefortunna miłość. Oczy przestaną łzawić. Różowa wstążka przyda się córce sąsiadów. Czasy, chwalić Boga, nie są jeszcze romantyczne. Wszystko, co nie jest kwartetem, będzie jako piąte odrzucone. Wszystko, co nie jest kwintetem, będzie jako szóste zdmuchnięte. Wszystko, co nie jest chórem czterdziestu aniołów, zmilknie jako psi skowyt i czkawka żandarma. Zabrany będzie z okna wazon z aloesem, talerz z trutką na muchy i słoik z pomadą, i odsłoni się widok - ależ tak! - na ogród, ogród, którego nigdy tu nie było. No i teraz słuchajcie, słuchajcie śmiertelni, w zdumieniu pilnie nadstawiajcie ucha, o pilni, o zdumieni, o zasłuchani śmiertelni, słuchajcie - słuchający - zamieni w słuch -;170;4;1;;;
Wisława Szymborska;W. Szymborska;Jeszcze;W zaplombowanych wagonach jadą krajem imiona, a dokąd tak jechać będą, a czy kiedy wysiędą, nie pytajcie, nie powiem, nie wiem. Imię Natan bije pięścią w ścianę, imię Izaak śpiewa obłąkane, imię Sara wody woła dla imienia Aaron, które umiera z pragnienia. Nie skacz w biegu, imię Dawida. Tyś jest imię skazujące na klęskę, nie dawane nikomu, bez domu, do noszenia w tym kraju zbyt ciężkie. Syn niech imię słowiańskie ma, bo tu liczą włosy na głowie, bo tu dzielą dobro od zła wedle imion i kroju powiek. Nie skacz w biegu. Syn będzie Lech. Nie skacz w biegu. Jeszcze nie pora. Nie skacz. Noc się rozlega jak śmiech i przedrzeźnia kół stukanie na torach. Chmura z ludźmi nad krajem szła, z dużej chmury mały deszcze, jedna łza, mały deszcze, jedna łza, suchy czas. Tory wiodą czarny las. Tak to, tak, stuka koło. Las bez polan. Tak to, tak. Lasem jedzie transport wołań. Tak to, tak. Obudzona w nocy słyszę tak to, tak, łomotanie ciszy w ciszę.;167;4;1;;;
Wisława Szymborska;W. Szymborska;Jawa;Jawa nie pierzcha jak pierzchają sny. Żaden szmer, żaden dzwonek nie rozprasza jej, żaden krzyk ani łoskot z niej nie zrywa. Mętne i wieloznaczne są obrazy w snach, co daje się tłumaczyć na dużo różnych sposobów. Jawa oznacza jawę, a to większa zagadka. Do snów są klucze. Jawa otwiera się sama i nie daje się domknąć. Sypią się z niej świadectwa szkolne i gwiazdy, wypadają motyle i dusze starych żelazek, bezgłowe czapki i czerepy chmur. Powstaje z tego rebus nie do rozwiązania. Bez nas snów by nie było. Ten, bez którego nie byłoby jawy jest nieznany, a produkt jego bezsenności udziela się każdemu, kto się budzi. To nie sny są szalone, szalona jest jawa, choćby przez upór, z jakim trzyma się biegu wydarzeń. W snach żyje jeszcze nasz niedawno zmarły, cieszy się nawet zdrowiem i odzyskaną młodością. Jawa kładzie przed nami jego martwe ciało. Jawa nie cofa się ani o krok. Zwiewność snów powoduje, że pamięć łatwo otrząsa się z nich.. Jawa nie musi bać się zapomnienia . Twarda z niej sztuka. Siedzi nam na karku, ciąży na sercu, wali się pod nogi. Nie ma od niej ucieczki, bo w każdej nam towarzyszy. I nie ma takiej stacji na trasie naszej podróży, gdzie by na nas nie czekała.;208;4;1;;;
Wisława Szymborska;W. Szymborska;Jaskinia;Na ścianach nic i tylko wilgoć spływa. Ciemno i zimno tu. Ale ciemno i zimno po wygasłym ogniu. Nic - ale po bizonie ochrą malowanym. Nic - ale nic zaległe po długim oporze pochylonego łba. A więc Nic Piękne. Godne dużej litery. Herezja wobec potocznej nicości. nienawrócona i dumna z różnicy. Nic - ale po nas, którzyśmy tu byli i serca swoje jedli, i krew swoją pili. Nic, czyli taniec nasz nie dotańczony. Twoje pierwsze u płomienia uda, ręce, karki, twarze. Moje pierwsze święte brzuchy z maleńkimi paskalami. Cisza - ale po głosach. Nie z rodu cisz gnuśnych. Cisza, co kiedyś swoje gardła miała, piszczałki i bębenki. Szczepił ją tu jak dziczkę skowyt, śmiech. Cisza - ale w ciemnościach wywyższonych powiekami. Ciemności - ale w chłodzie przez skórę, przez kość. Chłód - ale śmierci. Na ziemi może jednej w niebie? może siódmym? Wygłowiłeś sie z pustki i bardzo chcesz wiedzieć.;150;4;1;;;
Wisława Szymborska;W. Szymborska;Gawęda o miłości ziemi ojczystej;Bez tej miłości można żyć, mieć serce puste jak orzeszek, malutki los naparstkiem pić z dala od zgryzot i pocieszeń, na własną miarę znać nadzieję, w mroku kryjówkę sobie wić, o blasku próchna mówić „dnieje”, o blasku słońca nic nie mówić. Jakiej miłości brakło im, że są jak okno wypalone, rozbite szkło, rozwiany dym, jak drzewo z nagła powalone, które za płytko wrosło w ziemię, któremu wyrwał wiatr korzenie i jeszcze żyje cząstkę czasu, ale już traci swe zielenie i już nie szumi w chórze lasu? Ziemio ojczysta, ziemio jasna, nie będę powalonym drzewem. Codziennie mocniej w ciebie wrastam radością, smutkiem, dumą, gniewem. Nie będę jak zerwana nić. Odrzucam pusto brzmiące słowa. Można nie kochać cię – i żyć, ale nie można owocować. Ta dawność jej w głębokich warstwach... Czasem pośrodku drogi stanę: może nieznanych pieśni garstka w skrzyni żelazem nabijanej, a może dzban, a może łuk jeszcze się w łonie ziemi grzeje, może pradawny domu próg ten, którym wkroczyliśmy w dzieje? Stąd idę myślą w przyszłe wieki, wyobrażenia nowe składam. Kamień leżący na dnie rzeki oglądam i kształt jego badam. Z tego kamienia rzeźbiarz przyszły wyrzeźbi głowę rówieśnika. Ten kamień leży w nurcie Wisły, a w nim potomna twarz ukryta. By na tej twarzy spokój był i dobroć, i rozumny uśmiech, naród mój nie żałuje sił, walczy i tworzy, i nie uśnie. Pierścienie świetlnych lat nad nami, ziemia ojczysta pod stopami. Nie będę ptakiem wypłoszonym ani jak puste gniazdo po nim.;242;4;1;;;
Wisława Szymborska;W. Szymborska;fetysz płodności z paleolitu;Wielka Matka nie ma twarzy. Na co Wielkiej Matce twarz. Twarz nie potrafi wiernie należeć do ciała, twarz się naprzykrza ciału, jest nieboska, narusza jego uroczystą jedność. Obliczem Wielkiej Matki jest wypukły brzuch z ślepym pępkiem pośrodku. Wielka Matka nie ma stóp. Na co Wielkiej Matce stopy. A gdzież to jej wędrować. A po cóż by miała wchodzić w szczegóły świata Ona już zaszła tam, gdzie chciała zajść, i waruje w pracowniach pod napiętą skórą. Jet świat? No to i dobrze. Obfity? Tym lepiej. Mają się dokąd porozbiegać dziatki, mają ku czemu wznosić głowy? Pięknie. Tyle go, że istnieje, nawet kiedy śpią, aż do przesady cały i prawdziwy? I zawsze, nawet za plecami, jest? To dużo, bardzo dużo z jego strony. Wielka Matka dwie rączki ledwie ledwie ma, dwie cienkie, skrzyżowane leniwie na piersiach. Po cóż by miały życiu błogosłąwić, obdarowywać obdarowanego! Jedyną ich powinnością jest podczas ziemi i nieba wytrwać na wszelki wypadek, który się nigdy nie zdarzy. Zygzakiem leżeć na treści. Być prześmiechem ornamentu.;166;4;1;;;
Wisława Szymborska;W. Szymborska;Dwie małpy Breughla;Tak wygląda mój wielki maturalny sen: siedzą w oknie dwie małpy przykute łańcuchem, za oknem fruwa niebo i kąpie się morze. Zdaję z historii ludzi. Jąkam się i brnę. Małpa wpatrzona we mnie, ironicznie słucha, druga niby to drzemie - a kiedy po pytaniu nastaje milczenie, podpowiada mi cichym brząkaniem łańcucha.;51;4;1;;;
Wisława Szymborska;W. Szymborska;Dnia 16 maja 1973 roku;Jedna z tych wielu dat, które nie mówią mi już nic. Dokąd w tym dniu chodziłam. co robiłam - nie wiem. Gdyby w pobliżu popełniono zbrodnię - nie miałabym alibi. Słońce błysło i zgasło poza moją uwagą. Ziemia się obróciła bez wzmianki w notesie. Lżej by mi było myśleć, że umarłam na krótko, niż że nic nie pamiętam, choć żyłam bez przerwy. Nie byłam przecież duchem, oddychałam, jadłam, stawiałam kroki, które było słychać, a ślady moich palców musiały zostać na klamkach. Odbijałam się w lustrze. Miałam na sobie coś w jakimś kolorze. Na pewno kilku ludzi mnie widziało. Może w tym dniu znalazłam rzecz zgubioną wczesniej. Może zgubiłam znalezioną później. Wypełniały mnie uczucia i wrażenia. Teraz to wszystko jak kropki w nawiasie. Gdzie się zaszyłam, Gdzie się pochowałam - to nawet niezła sztuczka tak samej sobie zejść z oczu. Potrząsam pamięcią - może coś w jej gałęziach uśpione od lat poderwie się z furkotem. Nie. Najwyraźniej za dużo wymagam, bo aż jednej sekundy.;163;4;1;;;
Wisława Szymborska;W. Szymborska;Chwila w Troi;Małe dziewczynki chude i bez wiary, że piegi zniknął z policzków, nie zwracające niczyjej uwagi, chodzące po powiekach świata, podobne do tatusia albo do mamusi, szczerze tym przerażone, znad talerza, znad książki, sprzed lustra porywane bywają w Troi. W wielkich szatniach okamgnienia przeobrażają się w piękne Heleny. Wstępują po królewskich schodach w szumie podziwu i długiego trenu. Czują się lekkie. Wiedzą, że piękność to wypoczynek, że mowa sensu ust nabiera, a gesty rzeźbią się same w odniechceniu natchnionym. Twarzyczki ich warte oprawy posłów dumnie sterczą na szyjach godnych oblężenia. Bruneci z filmów, bracia koleżanek, nauczyciel rysunków, ach, polegną wszyscy. Małe dziewczynki z wieży uśmiechów patrzą na katastrofę. Małe dziewczynki ręce załamują w upadającym obłędzie obłudy. Małe dziewczynki na tle spustoszenia w diademie płonącego miasta z kolczykami lamentu powszechnego w uszach. Blade i bez jednej łzy. Syte widoku. Tryumfalne. Zasmucone tym tyko, że trzeba powrócić. Małe dziewczynki powracające.;147;4;1;;;
Wisława Szymborska;W. Szymborska;Chmury;Z opisywaniem chmur musiałabym się bardzo śpieszyć - już po ułamku chwili przestają być te, zaczynają być inne. Ich właściwością jest nie powtarzać się nigdy w kształtach, odcieniach, pozach i układzie. Nie obciążone pamięcią o niczym, unoszą się bez trudu nad faktami. Jacy tam z nich świadkowie czegokolwiek - natychmiast rozwiewają się na wszystkie strony. W porównaniu z chmurami życie wydaje się ugruntowane, omal że trwałe i prawie że wieczne. Przy chmurach nawet kamień wygląda jak brat, na którym można polegać, a one cóż, dalekie i płoche kuzynki. Niech sobie ludzie będą, jeśli chcą, a potem po kolei każde z nich umiera, im, chmurom nic do tego  wszystkiego bardzo dziwnego. Nad całym Twoim życiem i moim, jeszcze nie całym, paradują w przepychu jak paradowały. Nie mają obowiązku razem z nami ginąć. Nie muszą być widziane, żeby płynąć.;138;4;1;;;
Wisława Szymborska;W. Szymborska;Cebula;Co innego cebula. Ona nie ma wnętrzności. Jest sobą na wskroś cebula do stopnia cebuliczności. Cebulasta na zewnątrz, cebulowa do rdzenia, mogłaby wejrzeć w siebie cebula bez przerażenia. W nas obczyzna i dzikość ledwie skórą przykryta, inferno w nas interny, anatomia gwałtowna, a w cebuli cebula, nie pokretne jelita. Ona wielekroć naga, do głębi itympodobna. Byt niesprzeczny cebula, udany cebula twór. W jedej po prostu druga, w większej mniejsza zawarta, a w następnej kolejna, czyli trzecia i czwarta. Dośrodkowa fuga. Echo złożone w chór. Cebula, to ja rozumiem: najnadobniejszy brzuch świata. Sam się aureolami na własną chwałę oplata. W nas - tłuszcze, nerwy, żyły, śluzy i sekretności. I jest nam odmówiony idiotyzm doskonałaości.;113;4;1;;;
Wisława Szymborska;W. Szymborska;Buffo;Najpierw minie nasza miłość, potem sto i dwieście lat, potem znów będziemy razem: komediantka i komediant, ulubieńcy publiczności, odegrają nas w teatrze. Mała farsa z kupletami, trochę tańca, dużo śmiechu, trafny rys obyczajowy i oklaski. Będziesz śmieszny nieodparcie na tej scenie, z tą zazdrością, w tym krawacie. Moja głowa zawrócona, moje serce i korona, głupie serce pękające i korona spadająca. Będziemy się spotykali, rozstawali, śmiech na sali, siedem rzek, siedem gór między sobą obmyślali. I jakby nam było mało rzeczywistych klęsk i cierpień - dobijemy się słowami. A potem się pokłonimy i to będzie farsy kres. Spektatorzy pójdą spać ubawiwszy się do łez. Oni będą ślicznie żyli, oni miłość obłaskawią, tygrys będzie jadł z ich ręki. A my wiecznie jacyś tacy, a my w czapkach z dzwoneczkami, w ich dzwonienie barbarzyńsko zasłuchani.;132;4;1;;;
Wisława Szymborska;W. Szymborska;Ballada;To ballada o zabitej, która nagle z krzesła wstała.  Ułożona w dobrej wierze, napisana na papierze. Przy nie zasłoniętym oknie, w świetle lampy rzecz się miała. Każdy, kto chciał, widzieć mógł. Kiedy się zamknęły drzwi, i zabójca zbiegł ze schodów, ona wstała tak jak żywi nagłą ciszą obudzeni. Ona wstała, rusza głową i twardymi jak z pierścionka oczami patrzy po kątach. Nie unosi się w powietrzu, ale po zwykłej podłodze, po skrzypiących deskach stąpa. Wszystkie po zabójcy ślady pali w piecu. Aż do szczętu fotografii, do imentu sznurowadła z dna szuflady. Ona nie jest uduszona. Ona nie jest zastrzelona. Niewidoczną śmierć poniosła. Może dawać znaki życia, płakać z różnych drobnych przyczyn, nawet krzyczeć z przerażenia na widok myszy. Tak wiele. jest słabości i śmieszności nietrudnych do podrobienia. Ona wstała, jak się wstaje. Ona chodzi, jak się chodzi. Nawet śpiewa czesząc włosy, które rosną.;144;4;1;;;
Wisława Szymborska;W. Szymborska;Atlantyda;Istnieli albo nie istnieli. Na wyspie albo nie na wyspie. Ocean albo nie ocean połknął ich albo nie. Czy było komu kogoś słuchać kogo? Czy było komu walczyć z kim? Działo się wszystko albo nic tam albo nie tam. Miast siedem stało. Czy na pewno? Stać wiecznie chciało. Gdzie dowody? Nie wymyślili prochu, nie. Proch wymyślili, tak. Przypuszczalni. Wątpliwi. Nie wyjęci z powietrza, z ognia, z wody, z ziemi. Nie zawarci w kamieniu ani w kropli deszczu. Nie mogący na serio pozować do przestróg. Meteor spadł. To nie meteor. Wulkan wybuchnął. To nie wulkan. Ktoś wołał coś. Niczego nikt. Na tej plus minus Atlantydzie.;104;4;1;;;
Wisława Szymborska;W. Szymborska;***(Jestem za blisko...);Jestem za blisko, żeby mu się śnić. Nie fruwam nad nim, nie uciekam mu pod korzeniami drzew. Jestem za blisko. Nie moim głosem śpiewa ryba w sieci. Nie z mego palca toczy się pierścionek. Jestem za blisko. Wielki dom się pali beze mnie wołającej ratunku. Za blisko, żeby na moim włosie dzwonił dzwon. Za blisko, żebym mogła wejść jak gość, przed którym rozsuwają się ściany. Już nigdy po raz drugi nie umrę tak lekko, tak bardzo poza ciałem, tak bezwiednie, jak niegdyś w jego śnie. Jestem za blisko, za blisko. Słyszę syk i widzę połyskliwą łuskę tego słowa, znieruchomiała w objęciu. On śpi, w tej chwili dostępniejszy widzianej raz w życiu kasjerce wędrownego cyrku z jednym lwem niż mnie leżącej obok. Teraz to dla niej rośnie w nim dolina rudolistna, zamknięta ośnieżona górą w lazurowym powietrzu. Ja jestem za blisko, żeby mu z nieba spaść. Mój krzyk mógłby go tylko zbudzić. Biedna, ograniczona do własnej postaci, a byłam brzozą, a byłam jaszczurką, a wychodziłam z czasów i atłasów mieniąc się kolorami skór. A miałam łaskę znikania sprzed zdumionych oczu, co jest bogactwem bogactw. Jestem blisko, za blisko, żeby mu się śnić. Wysuwam ramię spod głowy śpiącego, zdrętwiałe, pełne wyrojonych szpilek. Na czubku każdej z nich, do przeliczenia, strąceni siedli anieli.;210;4;1;;;
Wisława Szymborska;W. Szymborska;Prospekt;Jestem pastylka na uspokojenie. Działam w mieszkaniu, skutkuję w urzędzie, siadam do egzaminów, starannie sklejam rozbite garnuszki - tylko mnie zażyj, rozpuść pod językiem, tylko mnie połknij, tylko popij wodą. Wiem, co robić z nieszczęściem, jak znieść złą nowinę, zmniejszyć niesprawiedliwość, rozjaśnić brak Boga, dobrać do twarzy kapelusz żałobny. Na co czekasz - zaufaj chemicznej litości. Jesteś jeszcze młody (młoda), powinieneś (powinnaś) urządzić się jakoś. Kto powiedział, że życie ma być odważnie przeżyte? Oddaj mi swoją przepaść - wymoszczę ją snem, będziesz mi wdzięczny (wdzięczna) za cztery łapy spadania. Sprzedaj mi swoją duszę. Inny się kupiec nie trafi. Innego diabła nie ma.;102;4;1;;;
Wisława Szymborska;W. Szymborska;Allegro ma non troppo;"""Jesteś piękne! - mówię życiu - Bujniej już nie można było. Bardziej żabio i słowiczo, Bardziej mrówczo i nasiennie.""  Staram się mu przypodobać, Przypochlebić, patrzeć w oczy. Zawsze pierwsza mu się kłaniam Z pokornym wyrazem twarzy. Zabiegam mu drogę z lewej, Zabiegam mu drogę z prawej I unoszę się w zachwycie, I upadam od podziwu. Jaki polny jest ten konik! Jaka leśna ta jagoda! Nigdy bym nie uwierzyła, Gdybym się nie urodziła. ""Nie znajduję - mówię życiu - Z czym mogłabym Cię porównać. Nikt nie zrobił drugiej szyszki Ani lepszej, ani gorszej. Chwalę hojność, pomysłowość, Zamaszystość i dokładność. I co jeszcze - i co dalej Czarodziejstwo, czarnoksięstwo. Byle tylko nie urazić, Nie rozgniewać, nie rozdeptać. Od dobrych stu tysiącleci Nadskakuję uśmiechnięta. Szarpię życie za brzeg listka: Przystanęło? Dosłyszało? Czy na chwilę, choć raz jeden, Dokąd idzie, zapomniało?";138;4;1;;;
Wisława Szymborska;W. Szymborska;Zdumienie;Czemu w zanadto jednej osobie? Tej a nie innej? I co tu robię? W dzień co jest wtorkiem? W domu nie gnieździe? W skórze nie łusce? Z twarzą nie liściem? Dlaczego tylko raz osobiście? Właśnie na ziemi? Przy małej gwieździe? Po tylu erach nieobecności? Za wszystkie czasy i wszystkie glony? Za jamochłony i nieboskłony? Akurat teraz? Do krwi i kości? Sama u siebie z sobą? Czemu Nie obok ani sto mil stąd, nie wczoraj, ani sto lat temu siedzę i patrzę w ciemny kąt – tak jak z wzniesionym nagle łbem patrzy warczące zwane psem?;94;4;1;;;
Wisława Szymborska;W. Szymborska;Niektórzy lubią poezję;Niektórzy – czyli nie wszyscy. Nawet nie większość wszystkich, ale mniejszość. Nie licząc szkół, gdzie się musi, i samych poetów, będzie tych osób chyba dwie na tysiąc. Lubią – ale lubi się także rosół z makaronem, lubi się komplementy i kolor niebieski, lubi się stary szalik, lubi się stawiać na swoim, lubi się głaskać psa. Poezję – tylko co to takiego poezja. Niejedna chwiejna odpowiedź na to pytanie już padła. A ja nie wiem i nie wiem i trzymam się tego jak zbawiennej poręczy.;84;4;1;;;
Halina Poświatowska;H. Poświatowska;*** (Kiedy umrę kochanie);Kiedy umrę, kochanie gdy się ze słońcem rozstanę i będe długim przedmiotem, raczej smutnym czy mnie wtedy przygarniesz ramionami ogarniesz i naprawisz co popsuł los okrutny czasem myślę o tobie czasem piszę do ciebie głupie listy, w nich miłość i uśmiech potem w piecu je chowam płomień skacze po słowach nim spokojnie w popiele nie uśnie patrząc w płomień, kochanie myślę, co też się stanie z moim sercem miłości głodnym ty nie pozwól przecież  żebym umarła w świacie który ciemny jest i który jest chłodny;86;5;1;;;
Halina Poświatowska;H. Poświatowska;*** (kiedy jej ręce obejmowały świat...);kiedy jej ręce obejmowały świat były miękkie i gładkie jak wnętrze kwiatu to był świat zapachu i wałęsały się po nim ludzkie pszczoły o stadnym instynkcie codzienny miód wchłaniające dzisiaj jej ręce przypominają śmierć kwiatu suche i puste odchodzą w głąb siebie ubywają ze świata;45;5;1;;;
Halina Poświatowska;H. Poświatowska;*** (jeszcze jedno wspomnienie);jeszcze jedno wspomnienie przed chwilą napisałam słowo jestem starsza o słowo o dwa o trzy o wiersz starsza - co to znaczy starsza w abstrakcji którą nazwano historia wyznaczono mi wąski przedział stąd - dotąd rosnę w abstrakcji którą nazwano ekonomia nakazano mi żyć w abstrakcji którą nazwano czas - błądzę gubię się i błądzę w Metropolitan Museum w dziale egipskiej rzeźby kamień uśmiecha się kobiecymi ustami;66;5;1;;;
Halina Poświatowska;H. Poświatowska;*** (Jestem Julią...);Jestem Julią mam lat 23 dotknęłam kiedyś miłości miała smak gorzki jak filiżanka ciemnej kawy wzmogła rytm serca rozdrażniła mój żywy organizm rozkołysała zmysły odeszła Jestem Julią na wysokim balkonie zawisła krzyczę wróć wołam wróć plamię przygryzione wargi barwą krwi nie wróciła Jestem Julią mam lat tysiąc żyję -;48;5;1;;;
Halina Poświatowska;H. Poświatowska;*** (jestem jak gwiazda...);jestem jak gwiazda gotowa w każdej chwili zsunąc się z nieba runąć we wszechświat jestem jak owoc dyni dojrzały gotów rozpęknąć i wydać ze swego wnętrza plon ziarna jestem jak rozdeptany ptak w agonii rozczesujący dziobem skrzydła podziwiający ich wietrzną konstrukcję jestem jak błysk słońca na ciemnym metalu drzwi które prowadzą we wszechświat;53;5;1;;;
Halina Poświatowska;H. Poświatowska;*** (jest cała ziemia samotności...);jest cała ziemia samotności i tylko jedna grudka twojego uśmiechu jest całe morze samotności twoja tkliwość ponad nim jak zagubiony ptak jest całe niebo samotności i tylko jeden w nim anioł o skrzydłach tak nieważkich jak twe słowa;37;5;1;;;
Halina Poświatowska;H. Poświatowska;*** (ja jeszcze ciągle czekam na ciebie);ja jeszcze ciągle czekam na ciebie a ty nie przychodzisz a jeśli to jesteś przejazdem na dwa dni jak ten fizyk z Moskwy w niemodnym kapeluszu który usmiechnął się do mnie i zniknął na zakręcie białych szyn nie próbowałam go zatrzymać wiedzialam przecież że to nie ty czekam czekam wytrwale tak lekko dotykają mnie dni moja tęsknota jest tęsknotą planet zmarzłych tęskniących do słońca a ty jesteś słońcem które pozwala mi żyć jest znowu wieczór na dachach leży śnieg wąskie wieże kościołów nakłuwają niebo i dni tak lekko biegną nie wiadomo gdzie;91;5;1;;;
Halina Poświatowska;H. Poświatowska;*** (ile lat mają twoje ręce...);ile lat mają twoje ręce sękate drzewa są wiosną kiedy dotykają moich włosów poprzez kruchość jesieni przebija zapach zbudzonych kłączy szept ziemi pośrodku suchych palców tańczy kwietniowy wiatr gnę moją zieloną szyję głębiej - ostre pragnienie przywrzeć skórą ciepłą do twoich rąk;42;5;1;;;
Halina Poświatowska;H. Poświatowska;*** (i nagle twoje ręce);i nagle twoje ręce dwie grzędy fiołków w ugorze mojej myśli czas skostniały dziwi się odrzuconej skibie twój uśmiech nade mną słońcem kwietniowym wzeszedł zielono naprzeciw ciebie idę;27;5;1;;;
Halina Poświatowska;H. Poświatowska;*** (gdzie cię znajdę...);gdzie cię znajdę w liściu muszli nie zgiętej pełnej zielonego nabrzmiałego życia w prostych gałęziach bzu który przekwitł zmierzch zarzucił fioletową chustkę na dzień bez ciebie jak na nagość pod nią pulsują moje piersi ziemia spragniona wieczornego dżdżu;38;5;1;;;
Halina Poświatowska;H. Poświatowska;*** (frunął okręt...);frunął okręt na horyzoncie pozostały twoje dłonie uniesione białe bądź zdrowy bądź zdrowy jeśli kiedy powrócę lecąc za okrętem to tylko jak ptak żeby na skale usiąść zamyślić się nie do ciebie powrócę do skały będą świeciły moje białe kości odpływającym okrętom;42;5;1;;;
Halina Poświatowska;H. Poświatowska;*** (do widzenia twoim siwym włosom...) ;"do widzenia twoim siwym włosom oczom - przewidującym zmierzch który ukoi życie do widzenia twoim krzywym palcom zagiętym wokół żółtej świeczki podobno jakieś łzy opadły na zwiędłe policzki i ktoś zanucił ""hosanna"" powiedziałaś: jutro będę posępnym trupem oddacie mnie ziemi życie uciekło miękko w filcowych trepkach noc - nie płakała przyszła poprzez rozstawione palce widzę ją - zimną drzemie w moim żywym ciele śpi w twoim żywym ciele a ktoś zanucił ""hosanna""";72;5;1;;;
Halina Poświatowska;H. Poświatowska;*** (dlaczego nie drzewem...);dlaczego nie drzewem drzewo o krwiobiegu złotym tak samo pnie się wzwyż zachłannie rośnie dojrzewa w skupieniu  w nagrzane słońcem południe rodzi jesienią odrzuca pamięć lata porywczym rękom wiatru oddając liści sierść ekshibicjonizm drzewa i doskonała pod mym łokciem kiedy piszę - śmierć;43;5;1;;;
Halina Poświatowska;H. Poświatowska;*** (czym jest śmierć...);czym jest śmierć odchodzeniem od wiatru od chłodnego dotyku prześcieradła od zapachu żółtych ścian od uważnego spojrzenia twoich oczu które badają oddech gdy delikatnie rodzi się w głębi płuc potem przez cienkie arterie szyi na wargi obłoczek - przesłaniający słońce niebieską mgłą uleciał i oczy twoje - powoli jak zgubiony okręt opadły na dno;54;5;1;;;
Halina Poświatowska;H. Poświatowska;*** (czy wszystkie dni są stracone...);czy wszystkie dni są stracone dla umarłych dni w słońcu i dni w deszczu dni we wszystkich porach roku popołudnia i wieczory chwile przecięcia chwil wszystkie oddechy i słowa potem kolie dni maszyjniki kolorowe lata epoki czy wszyscy tracimy wszystko żyjąc? patrzę na dzień już umarły myślę;47;5;1;;;
Halina Poświatowska;H. Poświatowska;*** (czy świat umrze trochę...);czy świat umrze trochę kiedy ja umrę patrzę patrzę ubrany w lisi kołnierz idzie świat nigdy nie myślałam że jestem włosem w jego futrze zawsze byłam tu on - tam a jednak miło jest pomyśleć że świat umrze trochę kiedy ja umrę;42;5;1;;;
Halina Poświatowska;H. Poświatowska;*** (czasem...);czasem stęskniona okrutnie pojawiam się ludziom w mojej dawnej twarzy idę na moich dawnych stopach i dotykam ich uśmiechu dawnymi rękoma ale zdradza mnie przejrzystość skóry przypominającej strukturę papieru i nieruchomość źrenic i po przejściu moim brak najbliższego śladu na śniegu i nagle porażeni wiedzą rozsuwają się wylęknieni ofiarując mi wielką białą przestrzeń bez horyzontu;55;5;1;;;
Halina Poświatowska;H. Poświatowska;*** (ciekawy jest przylądek wszelakiej nadziei...);ciekawy jest przylądek wszelakiej nadziei tu namiętności świecą jak miedziane wazy czyste tu się unoszą opary namiętności miłość ubrana w krótki płaszcz drżący z niecierpliwości z kolanami pod brodą w kącie oczy - latarnie wysyła w mrok oczy - płoną zazdrość taniec szybkich palców na szybie śniegu miękkość grabiona zachłannie spalanie oddechu - wykorzystywanie ułamków przestrzeni wiatr - obejmujący wszystko wiążący rozsypane elementy świata doskonałe istnienie gdzie czekam zwinięta w kłębek - na cios;74;5;1;;;
Halina Poświatowska;H. Poświatowska;*** (chociaż tu jest mój dom...);chociaż tu jest mój dom i wszystko do czego serce lgnie przecież odwracam wzrok i mówię że ciemne wysokie ulice i niebo czerwone bez gwiazd;25;5;1;;;
Halina Poświatowska;H. Poświatowska;*** (byłeś dla mnie tylko czworokątem papieru);byłeś dla mnie tylko czworokątem papieru lecz moje serce ma właśnie taki kształt byłeś więc moim sercem i ten sam pospieszny rytm ożywiał papier powiększał do rozmiaru drzewa twoje słowa były liśćmi a smutek mój wiatrem twoje słowa jaśniały kolorem od moich oczu i od moich ust chciwie chwytających słowa i od dłoni którymi rozrywałam koperty tak delikatnie jak gdybym na włókna rozrywała twoje bijące serce upłynęły dwa lata mój krzyk przysypał biały śnieg gęsiego pierza biały krzyk gęsiego pierza poplamiony czerwienią pociemniał zapach i tylko drzewo - pamięć rośnie zaborczą zielenią;91;5;1;;;
Halina Poświatowska;H. Poświatowska;*** (brunatna pszczoło...);brunatna pszczoło gdy moje usta rozsypią się doskonale w kurz osnuwający słońce nie usiądziesz na dłoni nie ukąsisz ból jest pojęciem bezkresnym jak ciemność rudawy cień latarni po zamkniętych powiekach przemknął jutro gdy moje usta wiatr poniesie srebro rozchwiane nie będzie istniał ani świerk ani żółty jaskier ani przydrożny kamień tylko ludzie chwilę postoją zrobią znak ręką że już że koniec zgaszą słońce zgarną rudą pszczołę trawy - kamień odejdą;70;5;1;;;
Halina Poświatowska;H. Poświatowska;*** (Boże mój...);Boże mój zmiłuj się nade mną czemu stworzyłeś mnie na niepodobieństwo twardych kamieni pełna jestem twoich tajemnic wodę zamieniam w wino pragnienia wino - zamieniam w płomień krwi Boże mojego bólu atłasowym oddechem wymość puste gniazdo mojego serca lekko - żeby nie pognieść skrzydeł tchnij we mnie ptaka o głosie srebrnym z tkliwości;53;5;1;;;
Halina Poświatowska;H. Poświatowska;*** (bądź przy mnie blisko...);bądź przy mnie blisko bo tylko wtedy nie jest mi zimno chłód wieje z przestrzeni kiedy myślę jaka ona duża i jaka ja to mi trzeba twoich dwóch ramion zamkniętych dwóch promieni wszechświata;33;5;1;;;
Halina Poświatowska;H. Poświatowska;*** (A zapach ci poślę...);A zapach ci poślę, zapach tych nocy, które rozcięte przemijają pomiędzy nami, jak pomiędzy dwoma brzegami mija rzeka. Szelest jest wielki, w gałęziach liscie płaczą wydzierając się nawzajem do dygocących po drugiej stronie wody. I tylko ptaki skrzydłami trącą fale, rozśmieją je pianą srebrną, zabłysną i przebiegną z zielonym liściem w dziobie. I jest noc nad Popradem patrząca poprzez gęste liście świerków. I miękka jest trawa - miększa od naszych wyciągniętych rąk, zawisłych smutnie ponad wiecznie mijającą rzeka.;77;5;1;;;
Halina Poświatowska;H. Poświatowska;*** (moje oczy...);moje oczy - już nie oczy ale gwiazdy drobno rozproszone po niebie moja skóra - już nie skóra śnieg za oknem miękko przywarł do ziemi moja miłość - korzeniami rozrosła moja miłość głęboka ciemna głucho pęka spalona ziemia;38;5;1;;;
Halina Poświatowska;H. Poświatowska;*** (a jak się łata...);a jak się łata pustkę? a czy ten ognik życia potrafi przefrunąć z drzewa na drzewo a gałąź pod jego lekkim oddechem czy zakołysze się pod jego ciężkim oddechem czy się ugnie czy pozostanie odgięta;35;5;1;;;
Halina Poświatowska;H. Poświatowska;*** (bądź przy mnie blisko...);bądź przy mnie blisko bo tylko wtedy nie jest mi zimno chłód wieje z przestrzeni kiedy myślę jaka ona duża i jaka ja to mi trzeba twoich dwóch ramion zamkniętych dwóch promieni wszechświata;33;5;1;;;
Halina Poświatowska;H. Poświatowska;*** (bez ciebie...);bez ciebie jak bez uśmiechu niebo pochmurnieje słońce wstaje tak wolno przeciera oczy zaspanymi dłońmi dzień - w trawie przebudzony motyl prostuje skrzydła za chwilę rozbłysną zawirują najczystszą abstrakcją kolory kolory kolory szeptem modlę się do uśpionego nieba o zwykły chleb miłości;42;5;1;;;
Halina Poświatowska;H. Poświatowska;*** (chcę pisać o tobie);chcę pisać o tobie twoim imieniem wesprzeć skrzywiony płot zmarzłą czereśnię o twoich ustach składać strofy wygięte o twoich rzęsach kłamać że ciemne chcę wplątać palce w twoje włosy znaleźć wgłębienie w szyi gdzie stłumionym szeptem serce zaprzecza ustom chcę twoje imię z gwiazdami zmieszać z krwią być w tobie być z tobą zniknąć jak kropla deszczu którą wchłonęła noc;60;5;1;;;
Halina Poświatowska;H. Poświatowska;*** (chciałabym cię zobaczyć raz jeszcze...);chciałabym cię zobaczyć raz jeszcze raz jeszcze przed wieczorem chciałabym przeżyć jeszcze jedno lub nawet dwa życia żeby móc cię zobaczyć i tamten ból który mnie wyniósł na rozżarzony piasek i tamten deszcz kwietniowej niepogody i ją zdyszaną podążającą wiernie wszystkimi moimi śladami odwracając głowę na zakrętach krzyczę żeby nie śmiała przyjść bez ciebie wiersze z rękopisów1966;57;5;1;;;
Halina Poświatowska;H. Poświatowska;*** (doba jest taka długa...);doba jest taka długa jeśli nie będę umierać kilka razy na dobę czym wypełnię czas mam go pełne ręce i pełne włosy to jest żmudna praca pająków sieć a gdy odchodzi zostaję zupełnie lekka jak okruch ziemi której odjęto myśl;40;5;1;;;
Halina Poświatowska;H. Poświatowska;*** (gdzie są wąskie skrzydła jaskółek...);gdzie są wąskie skrzydła jaskółek a szerokie motyli a wietrzne pająków bezskrzydłych zawieszonych na promieniu słońca gdzie jest ziemia złota - okrągła uciekła spod nóg ziemia którą trzeba całować jak usta chłopca ciepła której w bolesne uszy pokrzyw trzeba wszeptać namiętną ciemną miłość do końca;45;5;1;;;
Halina Poświatowska;H. Poświatowska;*** (Halina Poświatowska to jest podobno człowiek...);Halina Poświatowska to jest podobno człowiek i podobno ma umrzeć jak wielu przed nią ludzi Halina Poświatowska właśnie teraz się trudzi nad własnym umieraniem ona jeszcze nie wierzy ale już podejrzewa i kiedy w sen zagłębia lewą rękę to w prawej zaciska mocno gwiazdę - strzępek żywego nieba i światłem poprzez ciemność krwawi potem gaśnie za sobą wlokąc warkocz różowy ciemniejący na wietrze nocy groźnej i chłodnej Halina Poświatowska - te trochę garderoby i te ręce - i usta co nie są już głodne;84;5;1;;;
Halina Poświatowska;H. Poświatowska;*** (jestem dla ciebie czuła...);jestem dla ciebie czuła jak dla pszczół cierpki zapach kwiatu jestem dla ciebie dobra jak dla zmęczonych skrzydeł ptaka rozchwiana gałąź złoto opadam na twe powieki uśmiechem odpędzam myśli - kąśliwe osy to noc dała mi ciebie ogromna noc w której gubiłam rozrzucone po płótnie włosy jesteś jak księżyc wyraźny świecisz na moim chłodnym niebie modlę się do ciebie jaka to religia w której czci się usta wygiętego boga przedświtów ach religia wspaniali bluźniercy jesteśmy sobie zamkniętym czworokątnym światłem;79;5;1;;;
Halina Poświatowska;H. Poświatowska;*** (jeszcze nie wspominałam o miłości...);jeszcze nie wspominałam o miłości miłość tak - ona jedna nie podlega upływowi czasu trwa jeśli jest - jest wieczna a jeśli jej nie ma klepsydry oceanów toczą ziarna piasku księżyc nieustannie odmienia złotą twarz pociemniałym światem ciągnie ogromny wiatr nie ma zmiłowania nie ma odkupienia nie ma nas nie ma nie ma;53;5;1;;;
Halina Poświatowska;H. Poświatowska;*** (jeśli chcesz mnie zatrzymać...);jeśli chcesz mnie zatrzymać (spójrz odchodzę) podaj mi rękę jeszcze może mnie zatrzymać ciepło twojej dłoni uśmiech też ma własności magnetyczne słowo jeśli chcesz mnie zatrzymać wymów moje imię słuch ma granice ostro zakreślone i ramię jest o wiele krótsze niż słoneczny promień jeśli chcesz mnie zatrzymać musisz się pospieszyć krzyknij inaczej głos twój nie dobiegnie do mnie proszę pospiesz się proszę nie zatrzymywana odejdę i cóż z tego że przeklniesz tę ziemię cóż z tego że ją zdławisz mściwymi rękoma w sypki piasek wpisując moje zblakłe imię jeśli chcesz mnie zatrzymać (patrz idę) daj rękę tchnij w moje usta oddech (tak ratuje się utopionych) nie mam wielkiej nadziei długo byłam sama niemniej uczyń to proszę nie dla mnie dla siebie;121;5;1;;;
Halina Poświatowska;H. Poświatowska;*** (jeśli zechcesz odejść ode mnie...);jeśli zechcesz odejść ode mnie nie zapomnij o uśmiechu możesz zapomnieć kapelusza rękawiczek notesu z ważnymi adresami czegokolwiek wreszcie - po co musiałbyś wrócić wracając niespodziewanie zobaczysz mnie we łzach i nie odejdziesz jeśli zechcesz pozostać nie zapomnij o uśmiechu wolno ci nie pamiętać daty moich urodzin ani miejsca naszego pierwszego pocałunku ani powodu naszej pierwszej sprzeczki jeśli jednak chcesz zostać nie czyń tego z westchnieniem ale z uśmiechem zostań;70;5;1;;;
Halina Poświatowska;H. Poświatowska;*** (kiedy już wszędzie położą bruk...);kiedy już wszędzie położą bruk przytną i wytłumaczą każde drzewo jaśmin na jaśmin i klon na klon nadzieja ma kolor zielony i kwitnie piękniej niż kwiat już nigdy nie zrozumiem co przedstawiają symbole cały plac dokładnie zabrukowany nie ma miejsca na dosłowność w słowach w sformalizowanych znakach w gestach kiedy już wszędzie położą bruk uciszy się moje wytrwałe serce;59;5;1;;;
Halina Poświatowska;H. Poświatowska;*** (kiedy kocham);kiedy kocham to kocham to wiem że kocham całe moje ciało oddane miłości i obserwując najdrobniejsze drgnienia włókien delikatnych w samowiedzy się pogrążam jak w stawie i ta sama wzburzona krew karmi mój mózg i moje piersi i moje myśli wzbierają tak samo jak piersi i myślą przywieram do twego imienia tak jak rękoma przywieram do twej szyi horyzont zasnuty czerwono to słońce umiera aby mogła narodzić się noc;69;5;1;;;
Halina Poświatowska;H. Poświatowska;*** (kiedyś przyjdzie wielkie pogodzenie...);kiedyś przyjdzie wielkie pogodzenie z półką na książki z obrazem (światło elektryczne - maleńki cud wyobraźni) kiedyś przyjdzie wielkie zaspokojenie głodu rąk i nóg (moje stopy jeszcze ciągle bezczynne po kostki zanurzone w filozofii) i będzie cisza tak wielka jak gdyby we wszystkich orkiestrach umarły bębny na anewryzm gwałtownego serca;50;5;1;;;
Halina Poświatowska;H. Poświatowska;*** (kochanie ja ci zatańczę...);kochanie ja ci zatańczę pośród słów i pośród motyli ja pozbieram z osowiałych drzew błyski i asfalt posrebrzony księżycem i deszczem w ręce jak dziecinną zabawkę do ust ja ci nie powiem bo twoje uszy nie są aby słuchać moich niewolnych słów lecz na uwięzi twego uśmiechu przypełznę uniesieniem dzikim i cicho położę się u twoich nóg schyl się tyle złota tak blisko;63;5;1;;;
Halina Poświatowska;H. Poświatowska;*** (kolor wiosny jest zielony...);kolor wiosny jest zielony a kolor bólu - ciemny krew zakrzepła w jeziorze świeci strugą słów wezbrany księżyc wiosny kolor jest złoty jak kwiat co pod obłokiem mieszka kolor bólu - jest ciemny jak rozgryziona gałąź świerka kolor miłości - czerwony a kolor miłości co przeszła w najgłębszym miejscu jezioro na wylot chłodem przeszył  ważka mnie wzięła na skrzydła ponad wodą pociemniałą leci kolor miłości jest złoty jak w słońcu kolor rzeki;73;5;1;;;
Halina Poświatowska;H. Poświatowska;*** (liściu...);liściu osłoń mnie zielenią jestem jesienne nagie drzewo z zimna drżę wodo napój mnie jestem piaskiem gorącej suchej pustyni wiatr mnie przegarnia ręką ogrzej mnie ty który jesteś słońcem przed którym stoję ukryta w słowach jak w drzew cieniu źródło bijące;2;5;1;;;
Halina Poświatowska;H. Poświatowska;*** (Lubię Tęsknić);lubię tęsknić wspinać się po poręczy dźwięku i koloru w usta otwarte chwytać zapach zmarznięty lubię moją samotność zawieszoną wyżej niż most rękoma obejmujący niebo miłość moją idącą boso po śniegu;31;5;1;;;
Halina Poświatowska;H. Poświatowska;*** (mała malutka nie odchodź...);mała malutka nie odchodź świat cztery strony podwórka kotek - kici kici piesek - hau hau wstążka książka cukierek barchanowy miś już wytarty i lalka w krynolinie która siedzi pośrodku łóżka mała malutka życie ręce jaszczurek stopy wróble przeskakujące kostki bruku i kostki bruku twarde chłodne jeśli przyłożyć policzek albo pocałować mała nie większa od śmierci która przychodzi stąpając pewnie od serca pod gardło fioletem powleka usta i gasi oczy jak świeczki w kościele biała zakonna siostra;77;5;1;;;
Halina Poświatowska;H. Poświatowska;*** (mam ciebie w roztańczonej krwi...);mam ciebie w roztańczonej krwi w zębach nitkami nerwów związanych w supeł czuję - złotą namiętność twojego ciała przeciągam po nim ręką lekko lekko gnę się zewsząd z końca aż do początku i znów do końca jestem pośrodku ciebie wspięta nad tobą cała - w tobie;46;5;1;;;
Halina Poświatowska;H. Poświatowska;*** (miałam tylko nieco wiosny w palcach...);miałam tylko nieco wiosny w palcach wiatru we włosach uśmiech rozsypany cienkim dreszczem po wodzie byłam biedna więc Krezus przyszedł ubrany w fiolet i sypnął złotem z przepastnych otchłani nieba milion gwiazd zatańczyło pod bzowym pniem wzięłam gwiazdy do zielonej sukienki przyszpiliłam żeby świeciły noc była ciepła i miękka więc kiedy mnie ujrzałeś ubraną w noc stanąłeś olśniony tym bogactwem powiedziałeś głucho kocham cię powiedziałeś - kupiłam miłość za milion gwiazd nieba;72;5;1;;;
Halina Poświatowska;H. Poświatowska;*** (moim sąsiadem jest anioł...);moim sąsiadem jest anioł on strzeże ludzkich snów dlatego wraca późno do domu na schodach słyszę dyskretne kroki i szelest zwijanych skrzydeł on rano staje w moich drzwiach otwartych na oścież i mówi: twoje okno znowu świeciło długo w nocy;40;5;1;;;
Halina Poświatowska;H. Poświatowska;*** (moje ciało jest jak bezpański pies...);moje ciało jest jak bezpański pies jeśli skradnie kość pieszczoty to chyba słońcu ludzie potem mówią - liryka miłosna a to włókna czerwone samotności śmietniki uczuć - nawet tym zazdrości prostytutkę z żołnierzem ominie na palcach uśmiechnie się do płotem przemykającej kotki szepnie dobranoc ptakom przywarłym do muru i tak błądząc doczeka wysokiego świtu bezpańskie - coraz bardziej sobie niepotrzebne coraz mniej umiejące i rozumiejące coraz bardziej zdumione... 1966;69;5;1;;;
Halina Poświatowska;H. Poświatowska;*** (a ja siedzę pod...);a ja siedzę pod piecem i staram się przychwycić na gorącym uczynku - czas delikatne falowanie firanek fosforyzowanie ścian taniec książek na drewnianej półce abstrakcyjny liść na dywanie meksykański kwiat w jednym oddechu zamykam;34;5;1;;;
Maria Pawlikowska-Jasnorzewska;M. P. Jasnorzewska;Wojna chmur;Bracie, marzący o świecie bez wojen, Jakież są płonne urojenia twoje! Spójrz, nawet chmura atakuje chmurę: Stalowa złotą — niebne tocząc boje. Jest w nich bezwzględność toczących się głazów, Choć są tak nikłe. Płyną — i od razu Zmienia się mapa niebieskich obszarów, Lecz ostatecznie, któż zwycięzcą? Lazur… ;49;6;1;;;
Maria Pawlikowska-Jasnorzewska;M. P. Jasnorzewska;w sieci;siatka na plecach moich pleciona ze złota sczepiła się z rękawem mojego dansera w sieci złocistych oczek uwięzła tęsknota tak się miota że siatkę musimy rozdzierać ;27;6;1;;;
Maria Pawlikowska-Jasnorzewska;M. P. Jasnorzewska;motyl;dotknęłam pana jak motyl egretą przepraszam to było niechcący pan jest jak czarny irys smukły i gorący zapomniałam że jestem kobietą ;20;6;1;;;
Maria Pawlikowska-Jasnorzewska;M. P. Jasnorzewska;Fotografia;Gdy się miało szczęście, które się nie trafia: czyjeś ciało i ziemię całą, a zostanie tylko fotografia, to — to jest bardzo mało… ;24;6;1;;;
Maria Pawlikowska-Jasnorzewska;M. P. Jasnorzewska;Film amerykański;"Grają skrzypce, a w skrzypcowy amarant wjeżdża cowboy, wspaniały bandyta. Mustang rzuca się pod nim jak baran, łącząc w skoku wszystkie cztery kopyta. On się śmieje biało spod sombrera i z wierzchowcem tańczy jak lajkonik! Dziś się żyje — jutro się umiera, ale żyje się: siłą stu koni! Widma zwierząt! Widma ludzi Młodych, w krajobrazach czarno-białych i sinych! Migające zadzierzyste pagody, słodkie Indie, nie zaznane Chiny! Skrzypce nagle pośród nut tysięcy odnalazły prawdę śpiącą wśród łez: „Nerwy twoje, krew twoja mogły więcej, qu'as-tu fait, qu'as-tu fait de ta jeunesse?"" Coś się w duszy śmieje, a coś płacze i tak mówi patrząc tęsknie z ukrycia: „Drugi raz — od początku inaczej — może uda się piękny film życia…”";117;6;1;;;
Maria Pawlikowska-Jasnorzewska;M. P. Jasnorzewska;Fatamorgana;Nie ma już dla nas miejsca na ziemi ni w niebie! gdybyż znaleźć raz mieszkanie, choćby i w fatamorganie! Tam siedlibyśmy w ciszy zapatrzeni w siebie, serca by nam zbłękitniały, na powietrzu wpółrozwiane. A gdyby jakiś Arab spojrzał w naszą stronę i wyruszył w tysiąc koni zdobyć nasze blade gniazdo: mury z chmur i turkusów, wieże otęczone i oazy atłasowe, gdzie lśni palma modrą gwiazdą, wówczas kraj zadrży cicho w posadach z opali, zwinie palmy i obłoki, skurczy swe niebieskie nerwy, i jak łódź w miękkich susach odpłynie znów dalej, niosąc w błękit nasze oczy, całujące się bez przerwy. ;100;6;1;;;
Maria Pawlikowska-Jasnorzewska;M. P. Jasnorzewska;Wybrzeże;Meduzy rozrzucone niedbale. muszle, które piasek grzebie, i ryba opuszczona przez fale, jak serce moje przez ciebie.;17;6;1;;;
Maria Pawlikowska-Jasnorzewska;M. P. Jasnorzewska;Do mięsożerców;Dla nich ryby skrzelami pracują w szafliku, mając na ustach ciszę i krwawiące rany. Dla nich kuchnia rozbrzmiewa od wrzasku i krzyku gardzieli podrzynanych i szyj ukręcanych. Oni to piją grozę z krwią zabitej kaczki i warzą głowy dzieci: — zadziwionych cieląt. Wypruwają wnętrzności, krzycząc: flaczki, flaczki, i jedzą je w niedzielę, z rodziną się dzieląc. Lubią wody na smaku bezradnych piszczeli, wszechzwierzęce girlandy cynicznej kiełbasy, krwawe raki z piekielnej wyjęte kąpieli i baraniego ciała brązowe atłasy. Rozsmarowują trupy na niewinnym chlebie, obwąchują zająca, czy aby dość skruszał, z martwym ozorem w zębach czują się jak w niebie, I do cudzego mózgu śmieje im się dusza. Pożerają, dymiący jak nowe cmentarze, te stroskane przystawki, te gorzkie potrawy — Karki im nabrzmiewają, obwisają twarze, na których śmieszek hieny zawita trupawy. Po pięknookiej sarnie nie noszą żałoby, ale żrą ją na stypie, w dzień pogrzebu radcy, i zezują miłośnie do gęsiej wątroby, bujni brzuchem jedynie, a łysiną gładcy, a twardzi tylko sercem — i w całej stolicy głośni — ale mlaskaniem, smętni biesiadnicy. ;172;6;1;;;
Maria Pawlikowska-Jasnorzewska;M. P. Jasnorzewska;Do chorego;Idź na śmietnik, odpocznij wśród zgniłej kapusty, weź w rękę ciemne jabłko w szarobiałe pryszcze, przypatrz się starej kości wyżartej i pustej, do której smętek usta przykłada i świszcze. Daj się deszczom rozkwasić, rozebrać na części, listopadową pracą, wśród spleśniałych cytryn. Pies przyjdzie cię obwąchać, bo nie masz już pięści — zgniłą gazetę z ręki wiatr wyrwie ci chytry. Twoje łóżko w lecznicy, gdzie ległeś ochoczo, to bagno, w które wlany, bezsilnie się babrzesz. A śniło ci się pole, gdzie się rosy toczą, jak termometr rozbity na maku i chabrze! Małe serca wiewiórek chodzą jak zegarki, w najbezpieczniejszym tempie słodkiego allegra. Dlaczego serce twoje puka jak telegraf, a życie w tobie słabym pali się ogarkiem? Wspomnij na siłę dębu, na rycerskość ostu, na czyste oczy sarny, na zdrową malinę — — — A przecież świat jest w tobie! Coraminę odsuń! Pies chrapie pod twym łóżkiem — wypluj adalinę!  Nie wstyd ci, gdy, bezsilny, przyjmujesz wizyty, gdy chodzą wkoło ciebie jak wokoło jaja, kiedy — radża szpitalny — blady i umyty, leżysz, a dłoń kobieca w bańki cię przystraja? Nie wiesz, że tylko duma potrafi uleczyć, i chcesz ziółek wykrztuśnych, i ruszyć się nie śmiesz, więc gałganiarz haczykiem poszturcha cię w plecy i użali się ciebie zadumany śmietnik. Albo wstawaj i okno otwieraj na rozścież! Pielęgniarkę chwyć w uścisk, by z krzykiem uciekła. Lekarstwo, cenne kłamstwo, wylej, tup i złość się, niech chlupnie w kącie flaszka gumowa i ciepła! Tyś maszyną, lecz również i jej mechanikiem — — Pchnij go;250;6;1;;;
Maria Pawlikowska-Jasnorzewska;M. P. Jasnorzewska;Dary kochanków;Jaś z jarmarku przywiózł figę. Józio dwie figi — dla intrygi. Adaś z traw uplótł pierścioneczek, w ciągu dalekich w las wycieczek. Ten przyniósł bukiet z ostromleczów — (bo jest pogodny — lubi żarty —) — tamten — w prezencie — (jakby przeczuł, że się ucieszę): stare karty. — Zepsuty kompas — — nudną powieść — którą mnie czytać nikt nie zmusi, i granat znaleziony w rowie, który wybuchnąć kiedyś musi. W skrzynce cedrowej chowam dary moich kochanków, tych trzech króli… — pierścionek z trawy — — kompas stary, — granat podobny srebrnej kuli… Wreszcie za żonę wziął mnie Zbyszek. (Wmawiano w niego: ty idioto!) A ten — o dziwy, co za zbytek! obrączkę dał mi szczerozłotą. Nie bez wzdychania, wzdychał bowiem, sam jeździł po nią swą Minerwą, — jak się targował! — wreszcie z werwą rzekł: «Drogo, ale nic nie powiem!» (Bo już od wieków i Wierzynków, sarmacka szlachta gardzi złotem, a ceni miedź! i stal uczynków! złoto do złota idź z powrotem.) Na tym się wprawdzie i skończyło z podarunkami już na amen. Choć, by nie skłamać — coś tam było… — ach tak! Gazeta i atrament. Lecz na obrączkę patrzę z pychą — że nie jest dęta, wiem dokładnie. Niejeden patrząc na nią wzdycha… jeszcze mnie kiedyś zbój napadnie! Gdy mi potrzeba płaszcza, sukni, gdy mam trzewiczki jak rzeszoto, Zbych mówi: „W czółko ty się puknij! a kto obrączkę dostał złotą?” — Ha! znikli Jasio, Józio, Adaś, poodprawiani w świat kolejno — Zbigniew już o rozwodzie;249;6;1;;;
Maria Pawlikowska-Jasnorzewska;M. P. Jasnorzewska;dansing;wśród małp skaczących wkoło małpim obyczajem w tłumie krów i niedźwiedzi w poryku i pisku my jak adam i ewa upojeni rajem tulimy się tańcząc w uścisku;27;6;1;;;
Maria Pawlikowska-Jasnorzewska;M. P. Jasnorzewska;Czas krawiec kulawy;Czas jak to Czas, krawiec kulawy, z chińskim wąsem, suchotnik żwawy, coraz to inne skrawki przed oczy mi kładzie, spoczywające w ponurej szufladzie. Czarne, bure, zielone i wesołe w kratki, to zgrzebne szare płótno, to znów atłas gładki. Raz — coś błysło jak złotem, zamigotało zielonym klejnotem, zatęczyło na zgięciu, zachrzęściło w dotknięciu… Więc krzyknęłam: „Ach! z tego, z tego chcę mieć suknię!” Lecz Czas, jak to Czas, zły krawiec, tak pod wąsem fuknie: „To sprzedane do nieba — cała sztuka — szczęśliwy, kto ten skrawek widział — niech większego szczęścia nie szuka”. — To rzekłszy, schował prędko próbkę do szuflady, a mnie pokazał sukno barwy — czekolady. — — ;111;6;1;;;
Maria Pawlikowska-Jasnorzewska;M. P. Jasnorzewska;Cień babki;Straszy, tren wlokąc z tyłu, w muślinach indyjskich z pyłu. — W alei, gdzie wicher jęczy, siada w tiurniurze z pajęczyn.  Lecz więcej nic nie potrafi. Jest cieniem swych fotografij… Nad parkiem smutnym jak czyściec, kołuje uwiędłym liściem… ;40;6;1;;;
Maria Pawlikowska-Jasnorzewska;M. P. Jasnorzewska;Cień;Byle ten obłok niełaski z naszego słońca się zwlókł, a położę się jak cień płaski u Twoich nóg… ;19;6;1;;;
Maria Pawlikowska-Jasnorzewska;M. P. Jasnorzewska;Ciało szczęścia;Wtem, gdy się księżyc zachmurzył, dźwiękły kroki od wichru prędsze i w drzwiach tarasu, na piętrze, zapalił się amarant elektrycznej róży. Przez szklane, ciepłym wiatrem szarpane podwoje, Noc zagląda do wnętrza, gdzie w miłosnym splocie Ciało szczęścia, rozdarte na dwoje, zrasta się, jak jaszczurka, po wielkiej tęsknocie. ;48;6;1;;;
Maria Pawlikowska-Jasnorzewska;M. P. Jasnorzewska;chwila na werandzie;wicher u okiennic zgrzyta drzewa są raz głośniejsze raz cichsze a księżyc jest jak pierś srebrzysta z miłości na wichrze odkryta;21;6;1;;;
Maria Pawlikowska-Jasnorzewska;M. P. Jasnorzewska;Ćma;Fotel i książki, i świeca z cieniem i nagle w świecy jęk pełen skarg: To ćma płonie jasnym płomieniem jak sama Joanna d'Arc… ;24;6;1;;;
Maria Pawlikowska-Jasnorzewska;M. P. Jasnorzewska;Ból fizyczny;Nie dba o wycie bomby ani o kul poświsty, Kto zasadzki cierpienia nie poznał wieczystej. Aż się dowie o prawdzie, gdy mu niespodzianie Ból, jak Bóg, stanie w nerwach, jak w krzaku ognistym!… ;34;6;1;;;
Maria Pawlikowska-Jasnorzewska;M. P. Jasnorzewska;Bluebells;"Poezjo lasów Devonu W zieleni wiosennie lubej! O schronie schronów, Gdzie kwitną bluebells! Hiacyntowego zakątka Strzegąc przed raidem demonów, Opalizujesz jak łątka, Poezjo lasów Devonu! Za górami wzdryga się łąka; Tam niebo, łuną czerwone, Gwiazdami modlitwy jąka… Poezjo, pod twoją obronę… ";42;6;1;;;
Maria Pawlikowska-Jasnorzewska;M. P. Jasnorzewska;Biały koń w Rabat;Kochejlanie z sułtańskiego orszaku, Arabczyku, marzenie Kossaków, Z wiotką grzywą i z natchnieniem w oku! Rozwichrzony, jak fala wezbrany, Kipisz, mącąc twoich kształtów plany, Pod czaprakiem, co cię w przepych okuł. Cień twój tańczy, szafirowa struga, A namiętność w twoich nozdrzach mruga, Błyskasz sierści palącym się mlekiem…  — I tak dumnie, prychając dokoła, I chwast grzywy odrzucając z czoła, Nosisz godność niebycia człowiekiem! Pochwalony, kochany do syta, Wznosisz w górę, wyciągasz kopyto Jak wyniosłą dłoń do pocałunku… Stwórco! — patrząc na formę tak czystą, Już cię wielbię, gorący artysto, Już kwituję z naszych rozrachunków… Rabat, kwiecień 1934;98;6;1;;;
Maria Pawlikowska-Jasnorzewska;M. P. Jasnorzewska;Biała dama;„Biała pani przeszła znów przez salon!” — Szepcze służba w kredensie ze zgrozą.— „Znak, że nowe nieszczęścia się zwalą! W całym domu czuć już tuberozą”. Biała pani szła później przez schody, a na schodach, gdzie nie było widno, biegł ktoś piękny, niebaczny i młody — chwycił wpół i uściskał widmo. ;51;6;1;;;
Maria Pawlikowska-Jasnorzewska;M. P. Jasnorzewska;Bezpieczeństwo;Boicie się o mnie? Dlaczego? Ach, życie jest burzliwe i złe nieskończenie, lecz czyż potrzeba syrenie pasa ratunkowego?;18;6;1;;;
Maria Pawlikowska-Jasnorzewska;M. P. Jasnorzewska;Barwy narodowe;Biało-krwawy, Krwawo-biały, lniany Opatrunku, który zwiesz się: sztandar, Coś się z wielkim krwotokiem uporał! Wiatr rozwija ten dokument rany,Wiatr rozwija ten dokument rany,Wiatr rozwija ten dokument rany,Wiatr rozwija ten dokument rany, Wznosi w górę bohaterski bandaż, Tę pamiątkę, Ten dług I ten morał.;43;6;1;;;
Maria Pawlikowska-Jasnorzewska;M. P. Jasnorzewska;Listy;Do pieca, miłosny zeszycie! Do pieca, listy — stos cały! A żeście z ognia powstały, więc w ogień się obrócicie!;20;6;1;;;
Maria Pawlikowska-Jasnorzewska;M. P. Jasnorzewska;Bandyta i diabeł;(Panom Bandytom) W okropnie ciemne rano, o godzinie czwartej, przyszli ludzie po Dudka, bandytę z Przegorzał. Dudek wyszedł posłusznie w otoczeniu warty, a za murem więzienia świt miedziany gorzał. Dudek bał się ogromnie, bo któż by się nie bał, i z tęsknotą spoglądał, jak to słońce świta. Nie pragnął wcale piekła. Nie chciał także nieba. W ogóle nie był ciekaw. Lecz nikt się nie pytał. Wicher strachu trząsł Dudkiem jak umarłym listkiem. Poprosił o papieros. Nie było i basta. Diabeł usłyszał. Skoczył galopem do miasta. Znalazł, wraca z tryumfem. A tu już po wszystkiem… ;95;6;1;;;
Maria Pawlikowska-Jasnorzewska;M. P. Jasnorzewska;Lenartowicz;Złotniczeńku ty na niebie, chcę pić życie, nie mam z czego. Zrób mi kubek, proszę ciebie, z szczerozłota gwiaździstego! Zrób mi kubek! Zrób mi kubek! Ale, proszę, zrób mi ładnie, wyrzeźb wszystko w nim, co lubię: pieska, serce, gwiazdkę na dnie. Zrób mi lekki i nieduży, ale mocny zrób i trwały, niech mi całą wieczność służy! Chcę pić z niego dla twej chwały. Otrzyj ręce twe z pozłoty, którą złocisz świat po ciemku, dla miłości, dla tęsknoty uczyń kubek, Złotniczeńku.;80;6;1;;;
Maria Pawlikowska-Jasnorzewska;M. P. Jasnorzewska;List;Deszcz pada. Szara trucizna po szybie toczy się w kroplach. Listonosz mija drzwi moje. Każdy krok jego mnie boli. Ach, list wysłany za morze, mój mały, biały hydroplan, zaginął, zaginął bez wieści, tak jak Nungesser i Coli…;37;6;1;;;
Maria Pawlikowska-Jasnorzewska;M. P. Jasnorzewska;Laura i Filon;A jawor był szumiący, ponury i siny, miał dużo, dużo liści, jak drzewo na sztychu. — Koszyk miły pleciony był z cienkiej wikliny, maliny w nim różowe śmiały się po cichu… Filon w zielonym fraczku był jak pasikonik, Laura miała łzy w oczach i przepaskę modrą, wśród książkowej, pożółkłej i francuskiej woni leżała, chudą rękę oparłszy o biodro. Przyszli w proch się rozsypać (płascy jak kwiat w książce) pod umówionym, sinym, szumiącym jaworem: smutny, zielony Filon, Laura w modrej wstążce, w bladej sukni i w wielkiej kamei z amorem.;89;6;1;;;
Maria Pawlikowska-Jasnorzewska;M. P. Jasnorzewska;Łabędź;Patrz! Łabędź jak znak zapytania wypłynął na staw przeźroczy… Świat czeka i patrzy ci w oczy pełne wahania…;18;6;1;;;
Maria Pawlikowska-Jasnorzewska;M. P. Jasnorzewska;Kto chce, bym go kochała;Kto chce, bym go kochała, nie może być nigdy ponury i musi potrafić mnie unieść na ręku wysoko do góry. Kto chce, bym go kochała, musi umieć siedzieć na ławce i przyglądać się bacznie robakom i każdej najmniejszej trawce. I musi też umieć ziewać, kiedy pogrzeb przechodzi ulicą, gdy na procesjach tłumy pobożne idą i krzyczą. Lecz musi być za to wzruszony, gdy na przykład kukułka kuka lub gdy dzięcioł kuje zawzięcie w srebrzystą powłokę buka. Musi umieć pieska pogłaskać i mnie musi umieć pieścić, i śmiać się, i na dnie siebie żyć słodkim snem bez treści, i nie wiedzieć nic, jak ja nie wiem, i milczeć w rozkosznej ciemności, i być daleki od dobra i równie daleki od złości.;120;6;1;;;
Maria Pawlikowska-Jasnorzewska;M. P. Jasnorzewska;Krowy;Uśmiechnięci, obojętni i zdrowi krążycie spokojni w pobliżu, jak trawę żujące krowy, wkoło kogoś, co umiera na krzyżu…;18;6;1;;;
Maria Pawlikowska-Jasnorzewska;M. P. Jasnorzewska;Krokusy;Krokusy wyskakują z ziemi jak wiolinowe nuty, a panny się chylą nad niemi i z nut układają bukiet.;18;6;1;;;
Maria Pawlikowska-Jasnorzewska;M. P. Jasnorzewska;Kochanka lotnika;Patrzę z ziemi ku tobie, leżąc w polnym rowie, rozłożywszy ramiona wśród szałwii i mięty, gdy zgrzytającym wieńcem owijasz mi głowę, lotniku, ty przez niebo porwany mój święty. Jak farys, sam z orłami w niebieskiej pustyni, możesz mi stamtąd wrócić groźny i zmieniony — — — Nadlecieć niespodzianie, z niewiadomej strony, i nakryć mnie skrzydłami, nie wiedząc, co czynisz.;59;6;1;;;
Maria Pawlikowska-Jasnorzewska;M. P. Jasnorzewska;Kobieta w morzu;1 W czarnym trykocie lśniącym i w kasku z gumy czerwonej zachodzi w morzu jak słońce, tylko z przeciwnej strony. 2 Zamieszana w srebrzystą pianę, zamiatana szumiącą grzywą, przekomarza się z oceanem, który chciałby ją kochać nieżywą. 3 Leży jak w łożu. Na fali oparła głowę. Otworzyła ramiona płowe. Cała oddana morzu. 4 Morze wzbiera ponad krawędzie, zagarnia ją chciwym ruchem — i są jak Leda z Łabędziem, okryci łabędzim puchem. 5 Jak muszla wpółzanurzona w fal szmaragdowym obiegu, wsparta na smukłych ramionach faluje leżąc przy brzegu. 6 Odpina z ramion zapięcia, otrząsa krople z dłoni: łzy szczęścia gorzkiej toni, która ją miała w objęciach. 7 Jak skarb wyrzucony przez fale otoczona konturem blasku spoczywa rozparta wspaniale na migdałowym piasku.;120;6;1;;;
Maria Pawlikowska-Jasnorzewska;M. P. Jasnorzewska;Kobieta, która czeka;Czeka, patrzy na zegar swych lat, gryzie chustkę z niecierpliwości. Za oknem świat zszarzał i zbladł… A może już za późno na gości?;23;6;1;;;
Maria Pawlikowska-Jasnorzewska;M. P. Jasnorzewska;Kobieta-Ikar;Kobieta-Ikar leci dłużej, bo jest lżejsza. Powietrze ją unosi i wiatr ją chwyta pod ramię. Wzlatuje bez nadziei, uśmiechnięta jak gejsza — po czym spada tak ciężko jak kamień.;29;6;1;;;
Maria Pawlikowska-Jasnorzewska;M. P. Jasnorzewska;Kobieta dzisiejsza;Dzisiaj prawdziwą stała się niebianką, Chmur amazonką, wichrów markietanką! W ogniu kochana, zrodzi wam Robotów, Potrzebnych sprzętom lotniczym i tankom…;20;6;1;;;
Maria Pawlikowska-Jasnorzewska;M. P. Jasnorzewska;Kamienice;I Kominy: wieże krótkie, dymiące, bez wiary — — — Rynny: przewlekłe blachy, w których czas się pluszcze, i balkon: smętne gniazdo dla chorych i starych, wyścielone wilgocią, przystrojone bluszczem. W podwórku, nędznym cyrku katarynek, śpiewów, chorych papug, ciągnących szczęśliwe numera, śpiewak z bożej niełaski schyla się bez gniewu i grosz odczepny w bruku jak pieczarki zbiera. Na gankach krzywi Żydzi z worami się wloką, jęczą: handel! i kaszlą w zzieleniałej sieni. — Noc latarnię księżyca podnosi wysoko i świeci w martwe oczy nieboskich kamienic. II Wśród tych myśli zwapniałych, tych sfinksów bez głowy, wiosna niepostrzeżenie jawi się i znika, deszczem się tylko znacząc ciężkim, jowiszowym, którego złoto chłoną cytryny śmietnika. III Jaskółki kreślą w locie wiolinowe klucze, nietoperz — klucz basowy. Brzmi muzyka miasta. Niebo, róża zachodu, krwawa i pierzasta, zrzuca płatek w kałużę i z barwy go płucze. IV Raz na najwyższym ganku, w pełnym słońcu, siadła dziewczyna jak Zuzanna w słonecznej kąpieli. Blask jej odbiły oczu pokątne zwierciadła — Promień obleciał mury. Ludzie się zdumieli. Migotały spojrzenia nieśmiałe, zawiłe, trzech pięter jak trzech starców, wśród zgorszenia troski, gdy ona trwała dalej, obrócona tyłem do słońca, co ją w uścisk pochwyciło boski.;194;6;1;;;
Maria Pawlikowska-Jasnorzewska;M. P. Jasnorzewska;jazz-band;beczą owce kłapią wilcze kłańce wyją psy płaczą koty w tęsknocie o wy dzikie zwariowane tańce szczęście nasze psie wilcze i kocie;22;6;1;;;
Maria Pawlikowska-Jasnorzewska;M. P. Jasnorzewska;Ja;Było raz dziecko zabawne i tłuste. Umarło. Nie ma go nigdzie. Biegało po domu, krzyczało. Są jeszcze jego fotografie w salonie. Aż śmiać się i istnieć przestało, i nikt się nie zdziwił tej krzywdzie, choć było tak kochane i rozpieszczone. Gdy z domu powoli znikało, obyło się jakoś bez płaczu i pisku. Zabawki, sukienki, niepotrzebne pamiątki zalegają poddasze. Mama nieraz i do późnej nocy czuwała nad jego kołyską, a jednak dzisiaj, gdy je wspomina — nie płacze. Nazywało się tak jak ja, więc wszyscy myślą, że ja to ono, i nie usypali mu gróbka, choćby takiego jak kopiec kreta. Toteż płacze nocami w kominie, że je zapomniano, zgubiono, że miejsce jego zajęła jakaś niedobra kobieta…;115;6;1;;;
Maria Pawlikowska-Jasnorzewska;M. P. Jasnorzewska;II (Ten, który mienie swoje gwiaździste roztrwania…);Ten, który mienie swoje gwiaździste roztrwania Na płaszcze róż czerwonych, lilij białosinych, Ten mnie ozdobił w chwili naszego spotkania W rumieniec — ciebie w bladość — i wiedział, co czyni. Bo czym są ludzkie stroje w tak istotnej chwili, Czym wzniosłe przemówienia, otwarte ramiona? Ważne — tylko te barwy zdjęte z róż i lilij, Dla tych, których jedynie krew może przekonać.;61;6;1;;;
Maria Pawlikowska-Jasnorzewska;M. P. Jasnorzewska;Heliotrop;To, co się nie da powiedzieć, co nigdy powiedziane nie będzie, trzepotało się przez krótką chwilę i spadło po srebrzystej chwili na heliotrop kwitnący półkolem, na heliotrop zadumany w grzędzie, pokropiony jak wstążki liliowe wonią słońca i wonią wanilii. W liściach jeszcze zawisło znużone, w trawach jeszcze się lśni i przechyla, znikło, w ziemię zsunęło się cicho, zaplątało w kwiat stłoczony ciasno i zdążyło tylko zabić niechcący powietrznego przechodnia, motyla, który zadrżał i skrzydła chciał złożyć do modlitwy nad siły, i zgasnął.;82;6;1;;;
Maria Pawlikowska-Jasnorzewska;M. P. Jasnorzewska;Grobowce;Będą jeszcze przeróżne „Grobowce Nieznanych”, Całe w sztandarach, ogniem płonące jak rany. „Dziecka” — białe, „Dziewczyny” — z różowych marmurów, Dla zachęty na przyszłość kadzidłem owiane…;26;6;1;;;
Maria Pawlikowska-Jasnorzewska;M. P. Jasnorzewska;Grad;Chmury błyskawicą podpięte i grad lecący na głowę, jak anielskie cukierki lodowe z wysokości tysiąca pięter.;16;6;1;;;
Maria Pawlikowska-Jasnorzewska;M. P. Jasnorzewska;Gobelin;W gobelin modro-zielony, w gobelin żółty i siwy dajcie mi uciec, o ludzie! Wkopać się w świat obcy światu, w wełniany dziw ponad dziwy, po życia niesłodkim trudzie. — Przecedzić duszę przez wełnę, przecedzić przez barwy pawie, z trosk się oczyścić i łez — wejść i odpocząć, i zasnąć, odpocząć z ustami w trawie koloru vert Veronese. — Nade mną liść się rozmnoży, liść się ku ziemi pokłoni i kwiat się stłoczy w wiązanki — wachlarzyk pstry zamajaczy, wachlarzyk w mej żółtej dłoni spoczywającej kochanki. — Na drzewie siądzie gołąbek, spokojny gołąbek z wełny, w zaroślach jeleń się zdziwi — brodaty pan stanie przy mnie, brodaty, miłości pełny, pełniejszy niż ludzie żywi — ten, który nigdy nie zmierzy potęgi ani słodyczy mych ust, spłowiałych korali — który miłości nie szepnie, nie wyśni i nie wykrzyczy, i nigdy się nie oddali. — W gobelin modro-zielony, w gobelin żółty i siwy dajcie mi uciec, o ludzie — wkopać się w świat obcy światu, w wełniany dziw ponad dziwy, po życia niesłodkim trudzie. —;171;6;1;;;
Maria Pawlikowska-Jasnorzewska;M. P. Jasnorzewska;fokstrot;pocałunki z florydy angielskie imiona pod gwiaździstą banderą murzyn w banjo bije tańczymy czy pan chwycił mnie nagle w ramiona tańczymy czy rzuciłam się panu na szyję ;28;6;1;;;
Maria Pawlikowska-Jasnorzewska;M. P. Jasnorzewska;Czarownicy Paryża;1 Na rue Pigalle, w małym hotelu, wciśniętym w sklepy z sałatą, madame Kahl czyta listy zapieczętowane i bierze za to sto franków. 2 W ulicy Fromentin la mère Duval wróży z fusów od kawy. Wzdycha nad tobą. Mówi to, o czym chciałeś zamilczeć. Kawa pachnie w nieciekawym jej pokoju. 3 Na rue de l'Echiquier czarnoksięska Girard, w saloniku strojnym w malowane osty, opowiada po cichu to, o czym chciałbyś zapomnieć. Zna cię lepiej od siostry rodzonej. 4 Zna, pocieszy, jak matka pomoże. Poleci cię dżinów potężnej mafii. Twojego krzywdziciela dreszcz wspomnień przeniknie, gdy wspólnie przekłujecie serce fotografii przeklętej. 5 Na bulwarze Haussmanna mieszka medium Sarah. Patrzy w kulę z kryształu i widzi twoje dzieje. Podmalowanym okiem mierzy czasy przyszłe. W Paryżu dzieją się cuda. 6 W Rotondzie, wśród stolików, błądzi zwiędła kobieta, uboga czarownica o czuprynie z miedzi. Pośpiesznie na obrusie stawia ci kabałę. Wymawia szeptem ważne imię i śledzi twój wzrok. 7 Bierze w ręce dłoń twoją i patrzy pod światło. Uśmiecha się skrycie do pierścienia Wenery. Pokazuje ci znaki szczęścia: gwiazdę sześcioramienną i w przegubie ręki twojej cztery rascety… 8 Żebrak, w nagrodę za kilka centymów, daje ci przepowiednię, drukowany świstek, z kwiatem, planetą i wierszem na dzień twych urodzin. Przynosi to rzeczywiste szczęście. 9 Medium Zinah po polsku do ciebie od progu przemawia. Widzi nad tobą koło świetlane. Każe ci żyć nadzieją. „Idź, cicha muzyko słodka, spokojnie przed siebie. Gwar ścichnie, wówczas usłyszą cię ci, którzy umieją słuchać”. 10 A fakir Hamam Bej, w swoim gnieździe;250;6;1;;;
Maria Pawlikowska-Jasnorzewska;M. P. Jasnorzewska;Bratki;Gromadą bratków z głębi cmentarza wschodzą umarli, strojni w kolory, które trumiennym sukniom wydarli. Karmią się słońcem, łzami o zmroku, rosą nad ranem — jeszcze grymasem niedawnej śmierci powykrzywiani.;29;6;1;;;
Maria Pawlikowska-Jasnorzewska;M. P. Jasnorzewska;Bezpieczna rodzina;Kochających się rodzin losy opłakane, Jakby okrutnym jakimś przewidziane planem, Powtarzają się w dziejach… Patrzy na to z góry Nierozłączna Rodzina: Słońce pośród planet.;24;6;1;;;
Maria Pawlikowska-Jasnorzewska;M. P. Jasnorzewska;Aeroplan;Aeroplan, najpiękniejszy ptak biały, leci w oddal, ponad chmur szarzyznę — Ma skrzydła jak szarańcza. Jest jak orzeł śmiały. A oczy ma i serce mężczyzny.;25;6;1;;;
Ewa Lipska;E. Lipska;Wrażenia z wycieczki do muzeum;A tu widzimy bohatera: jakże podobny w swym milczeniu do światła uśpionego teraz cieniem wspartego na ramieniu daty - co z kurzu szaf wyrasta. A tu widzimy rozstrzelanych: tak rozstrzelanych że aż żywych w takiej pamięci że słyszymy krew rozchlapaną na papierze i choć nie cchemy - umieramy. A tu widzimy nasze ciała: tak nasze że nie poznajemy zamknięte w szklanych futerałach i tak dalekie że aż bliskie - aż w piersiach tępy ból czujemy.;75;7;1;;;
Ewa Lipska;E. Lipska;Mogę;Wymyślać mogę wszystko od początku. Wymyślać mogę wszystko od początku. czyli Wyobraźnię. Dobry grunt pod zamek lub duży pokój z oknem dla południa i dla spacerów płochliwych firanek. Trony bez królów i głowy bez koron. Anarchia czasu ciągła jak aleja. Tam wyrok życia wydaje się celny wielce bogaty gdy zbieramy liście. Mogę być sobą lub tryumfem wodza z kości słoniowej z bogatego szkła i z ciekawości c o  j e s z c z e  s i ę  s t a n i e gdy w przewspółczesnej ukażę się porze na złotokonnym zwycięskim rydwanie. Mogę być sobą i sterować nocą by się w nietrwałe nie zapuszczać lądy i pustej doby nie trzymać w ramionach. Myśli powtarzać by zostały po nas znowu dla kogoś. Dla tych samych odkryć.;130;7;1;;;
Ewa Lipska;E. Lipska;Wybieramy wolność;Wybieramy wolność. Odbijamy od brzegu. Wiosła ciężkie i obcojęzyczne. Krępuje nas mowa. W miasteczku Neumarkt o godzinie ósmej rano właściciele wolności rozkładają śledzie. Światła. Światełka. Wesołe kamieniczki. Uśmiechnięty rowerzysta. Kupujemy atrament. Wdychamy lawendowe powietrze. Prowadzimy na smyczy walizkę. Samotni alpiniścina zdobytym szczycie.;42;7;1;;;
Ewa Lipska;E. Lipska;Z listu;Śmierć to wagary Panie Profesorze Już na następnej ulicy zrzucamy z ramion ciężkie tornistry wiedzy. Kupujemy kilo czereśni. Rozrzucamy kratkowane kartki czasu. Tłuką o moja szyję Panie Profesorze białe skrzydła sztywnego kołnierzyka. Pozwólmy im ulecieć. Moje nie rozwiązane zadanie Panie Profesorze niczego już nie rozwiąże. Jeszcze tylko ułamki czasu siedzą w samolocie mojego mózgu. Przez stadion moich płuc przebiega ostatnia sztafeta tetna. Ostatni zawodnik przeskakuje przez ostatni płotek. Ginie mi z oczu światło Panie Profesorze. Palce wymykają się z moich rąk. Jestem przygotowany do odpowiedzi. Mogę zdawać egzamin poprawkowy. Tylko Pana tu nie ma Panie Profesorze. Jedynie żywe kołyszą się na moim uchu dwie czerwone czereśnie. Jedynie żywe kręcą się koło moich nóg dwa sznurowane buty które usprawiedliwią moją nieobecność.;120;7;1;;;
Ewa Lipska;E. Lipska;Za tyle lat;Za tyle lat na ile będę wyglądać o ile dojrzeją do mówienia o nich za tyle lat powrócę popatrzeć na chwilę dom mój krokiem skończonym przypomnieć. Drzwi otwarte. Och przeciąg! Nie zamknąłeś i rozmowy nasze uleciały Teraz świat je PODSŁUCHA. Teraz świat je ROZNIESIE. Będą jeszcze raz umierały. Jak niewiele się zmienia, Pokój pogodny zaproszeń na herbatę. W krzesłach lekko wytartych drżą jeszcze nasze cienie. Już półcienie. Wypełzły przez lato. Stół pokryty wyznaniem. Moim. Twoim. Już nie wiem Talon szczęścia. Nie wykupiony. Jeszcze kwiaty dla ciebie stoją chude wyschnięte zdumione. Jeszcze wiersze. Ach wiersze wsparte niemym porywem teraz z ręki do ręki przenoszę. Ale wiersze jak wiersze. Ale wiersze jak życie. Może tylko trochę bardziej siwe.;116;7;1;;;
Ewa Lipska;E. Lipska;Zaręczyny;Na parterze młodzi obiecują sobie: - nie wolno nam przyrzekać najprawdziwszych prawd które jak ślubne obrączki z palca na palec - nie wolno nam przyrzekać wspólnych drzwi wspólnego klucza wspólnych ust - nie wolno przyrzekać wcale - dopiero ziemia nas przyrzeknie kiedy ja i ty w zaoraną wyruszymy podróż. Tak się skończyły zaręczyny na parterze. A jednak jakże trudno w szczęście ich uwierzyć.;63;7;1;;;
Ewa Lipska;E. Lipska;Zdarzenia;Ryba połknęła haczyk. Nie zdążyła westchnąć. Westchnął rybak na brzegu. Że taka mizerna. Druga ryba minęła szczęśliwie przynętę. Przekonała się o tym w paszczy ryby trzeciej. Człowiek chory na raka namalował obraz i umarł kiedy zaszło na obrazie słońce. Inny chory wyzdrowiał . Posadził w ogrodzie nagietki. I powiesił się na własnym pasku.  Ćma wpadła do pokoju przez zamknięte okno. Walczyła w partyzantce przeciwko ciemności ale zginęła w świetle. Otrzymała order za to jasne zwycięstwo. Za przelotną śmierć. Pierwszą miłość uprzątnął ze schodów dozorca. Nagłych myśli latawiec tłucze się po domu. Dzieci idą do szkoły. Kobiety do dzieci. A do kobiet mężczyźni. Życie toczy się dalej.;106;7;1;;;
Ewa Lipska;E. Lipska;Żywi nie są cierpliwi;Zrób coś wreszcie. Żywi nie są cierpliwi. Ukrywam przed wszystkimi Twoją śmierć. Nadal razem bywamy na wielkich przyjęciach. Zacieram wszystkie ślady za cmentarną bramą. Nie ufaj śmierci. Wieczny odpoczynek to tylko wakacje.;31;7;1;;;
Ewa Lipska;E. Lipska;Nic nie jest pewne;Możesz stać się szaleńcem. Walutę obłędu możesz wymienić na geniusz. Nic nie jest pewne. Z dziesięciu świadków obecnych na Sali jedenasty zezna że jesteś winien. Mogą ci przynieść w teczce naród. Możesz go pokochać ze strachu albo z miłości. Możesz hodować jarzyny które cię otrują. Kolekcja twojej broni może cię rozstrzelać. Może być jutro szczęście chociaż będzie wtorek. Nic nie jest pewne. Nawet rak w mojej tkance nie jest pewny jutra.;71;7;1;;;
Ewa Lipska;E. Lipska;Niechętnie;A gdybym umarła naprawdę - nic by się nie działo. Zebrałaby się rodzina z czarnymi chorągwiami. Może by się im nawet przez chwilę płakać udało. Słońce szłoby normalnie. A dzieci machając nogami siedziałyby wysoko na chmurach. Nikt nie przerwałby dzwonków spotkań telefonów wyborów nowego Napoleona nowego Chagalla nowego kapelusza na lato. A stara Biblia byłaby nadal starą. Może byś usiadł na chwilę otworzył na oścież ręce i patrzyłbyś patrzyłbyś patrzyłbyś. Przez chwilę tylko. Nie więcej. Dlatego umieram niechętnie.;78;7;1;;;
Ewa Lipska;E. Lipska;Od tej chwili;Schizofrenik z pietyzmem rozdwajał na piętrze swoje życie na jeszcze na jeszcze na więcej hodował dnie w zachodach i w mglistych porankach ale śmierć mu sprawiła przykrą niespodzienkę. Od tej chwili nie wierzę własnej schizofrenii jaźń skutecznie sprawdzając.;38;7;1;;;
Ewa Lipska;E. Lipska;Oko jastrzębia;Przeżyłem 75 lat a zapamiętałem tylko jedną godzinę w miasteczku Vejer de la Frontera podczas której nie działo się nic oprócz życia. Przeczytałem tysiące książek a zapamiętałem tylko jedno zdanie: „Tu pytam czy to nie szaleństwo z trwogi przed śmiercią umierać?” Podziwiałem wielkich malarzy a przed oczami kondukt dymu na wyblakłej tapecie nieba. Ucichły wielkie orkiestry. Z nieszczelnego zegarka ulatnia się czas. Coraz częściej zamyślam się nad niczym. W pustej restauracji kelner podaje mi oko jastrzębia.;76;7;1;;;
Ewa Lipska;E. Lipska;Ostatnie słowa;Może lepiej że nie zdążyliśmy powiedzieć sobie tych ostatnich słów. Ostatnie słowa mogłyby nas zawieść. Zbyt żywo dotyczyć tematu. Nieostrożne zawadzić mogły o czas przyszły. Przedwcześnie pogrzebać coś w nas. Mogłyby nie mieć nic do powiedzenia Mogłyby mówić ponad wszelką miarę. Powiedzieć do nas o wiele za wszystko. Jak czynny wulkan pod tweedowym niebem. Może lepiej że nie zdążyliśmy powiedzieć sobie tych ostatnich słów. W ostatnich słowach zamknięty jest głuszec.;70;7;1;;;
Ewa Lipska;E. Lipska;Ostrzeżenie;Ostrzegam cię przed tobą. Nie miej do siebie zaufania. Możesz sobie strzelić w tył głowy nawet nie wiedząc kiedy. Albo wybiegając przed siebie możesz o sobie zapomnieć i pozostawić w tyle. Jesteś do tego zdolny. Nie ufaj swojej prawej ręce. Może podpisać na ciebie wyrok śmierci. Nie ufaj swojej lewej ręce jest zdolna być prawą. Uważaj na swoje myśli które opuszczają cię nagle katapultując z płonącego samolotu mózgu. Unikaj milczenia z którego zbyt często korzystasz ono może rozwiązać ci język.;79;7;1;;;
Ewa Lipska;E. Lipska;Pewność;Był już taki egzamin z historii kiedy naraz wszyscy uczniowie oblali. I został po nich uroczysty cmentarz. Nie ma pewności że to był egzamin. Nie ma pewności że wszyscy oblali. Jest pewność że został po nich uroczysty cmentarz. Była już taka miłość. Ale nie ma pewności że to była nasza. Byli już tacy ludzie. Ale nie ma pewności że to byliśmy my.  Były już takie latające pteranodony. Ale nie ma pewności że to za naszych czasów. Był już taki język. Ale nie ma pewności że nim mówiliśmy. Było już takie milczenie. Ale nie ma pewności że to pomiędzy nami. Był już koniec świata. Ale nie ma pewności że to naszego świata. I został po nim uroczysty cmentarz. Jest pewność że został po nim uroczysty cmentarz.;126;7;1;;;
Ewa Lipska;E. Lipska;Tragarze cieni;Oni byli,ale teraz już ich nie ma. Nie została nawet po nich szklanka cienia. A żeglarze za zakrętem, gdzieś w oddali Nowa partię czarnych szachów rozgrywali. A ich meble, walizki, bagaże noszą teraz niebiescy tragarze. A ich słowa milczące na wieki kolorowy powtarza arlekin. A ich twarze, witraże i cienie noszą teraz tragarze przestrzeni. Żółte liście, niecierpliwe daty zapisują górnolotne ptaki. Oni byli, ale teraz już ich nie ma. Znowu życie odpowiada nie na temat. Coś zostało. Coś odeszło. Gdzieś się pali. Rękawiczka . Fotografia. Sznur korali.;87;7;1;;;
Ewa Lipska;E. Lipska;Recepta;Samobójstwo należy popełnić po śniadaniu. Na śniadanie najlepiej wypić szklankę mleka. Mleko posiada dużo witaminy A. Witamina A chroni przed chorobami oka. Oko służy do patrzenia. A patrzeć należy na świat. Samobójstwo należy popełnić jak najszybciej. Tak cicho jakby mucha przechodziła przez strunę skrzypiec wydając puszysty dźwięk albo może wzdychając tylko. A resztki chleba należy rzucić ptakom. Aby mogły dalej żyć. Aby mogły dalej żyć.;65;7;1;;;
Ewa Lipska;E. Lipska;Ręce;Te które podajemy do dymisji. Te które nam się podają za ręce. Te którymi mocno trzymamy się za głowę. Wszystkie które dają nam wolną rękę przy wyborze decyzji. Te które wymykają się z rąk. Ręce na których zawsze można polegać jak na poległych.;42;7;1;;;
Ewa Lipska;E. Lipska;Sen;Sen dawał mi piętnaście możliwości. Trzy wyjścia z dosyć trudnej sytuacji. Przy jednym z nich należało użyć klucza który trzymałam w ręce. We śnie wyświetlano film o końcu świata. Nikt z obecnych na sali nie spytał: co dalej? Wiersze pisane we śnie były bardzo dobre. Nie napisane wcale - też nie były gorsze. Pogoda była taka jaka miała być. Należało z tym wszystkim iść w kierunku jawy. Wyprzedziła mnie grupa zawodników która biegła ponad-czasowo. Jakaś staruszka zażyła środek nasenny i zawróciła z drogi. Jawa nadeszła nieoczekiwanie. Doniosłam do niej jedynie ból głowy źle ułożonej na białej poduszce.;97;7;1;;;
Ewa Lipska;E. Lipska;Susza;Susza w mojej głowie jest tak wielka że muszę uważać aby pamięci nie zaprószyć ogniem.;15;7;1;;;
Ewa Lipska;E. Lipska;Szalona;Ta szalona przez której mózg przechodzi południk Greenwich położyła się na torach swoich myśli i czeka na przejeżdzający o godzinie 6 rano pociąg przyjaźni. Krótkowzroczna próbuje dopatrzyć się w ludzkości białych stokrotek ufności czystych mankietów wyobraźni. W ramach terapii plewi powietrze z wodorotlenków cywilizacji. Spaceruje po granicy rozsądku w rannych - odsprężynowego noża dnia - godzinach. Z nerwem bezbłędnym spaceruje tam gdzie nawet autostrady chodzą własnymi ścieżkami. Patrzy na nasze głowy na podszewkach mózgi na watolinie mysli podbite futrami. Podgląda nasze sejfy uczuć lombardy w których ukrywamy podpisywane od czasu do czasu układy o nieagresji. Patrzy jak miłość usuwa się spod krótkich nóg naszego życia. Czuwa nad schorowanymi niemowlętami swojej wyobraźni które leżą w łóżeczkach na środku mózgu w płaszczykach z formaliny i kołyszą się jak niespokojne oceany krwi. Szalona przygotowuje już dla nich flanelowe kaftaniki bezpieczeństwa. Nocą włącza stereofoiczne milczenie którego echo powraca w wełnianynch nausznikach. Na płytkim horyzonciekołysze się plakat: TAK BĘDZIE ZAWSZE DOPÓKI UCZENI NIE PRZESZCZEPIĄ DO NASZYCH MÓZGÓW DZIAŁKI Z KWIATAMI.;164;7;1;;;
Ewa Lipska;E. Lipska;Szyby;Jak ciężko jest patrzeć w te szyby podłużne, Kobiety półsenne róż z twarzy strzepują, A obok posępni przechodzą podróżni, Za nimi jest pejzaż....wojsko maszeruje... W pejzażu są stoły. Na stołach jest wino. Przy stole dziewczyna. W dziewczynie jest śmiech. A w śmiechu jest smutek. I wszystko jak w kinie W tych szybach podłużnych. W dziewczynie jest śmiech... I ciężko jest patrzeć: kobiety półsenne... W kobietach jest miłość. W miłości jest kres. A potem już tylko są szyby podłużne I smutek... podróżni... w miłości jest kres. W podróżnych jest pociąg, stukają w nim koła.A w kołach jest wieczność, w wieczności jest strach A w strachu jest cisza. A w ciszy najciszej... W podróżnych jest pociąg i ciągła kół gra... Jak ciężko jest patrzeć-wojsko maszeruje... W żołnierzu jest kula. A w kuli jest śmierć. A w śmierci jest wszystko. I nic nie ma w śmierci. A w śmiechu jest smutek. W miłości jest kres. Przy stole dziewczyna. W dziewczynie jest serce. A w sercu jest żołnierz. W żołnierzu jest kula. I ciało żołnierza już ziemia przytula... I płacze dziewczyna...mijają podróżni...;177;7;1;;;
Ewa Lipska;E. Lipska;Tak samo;Człowiek to taki zwykły człowiek jak pierwszy człowiek drugi człowiek. Różnimy się jedynie tak bardzo podobnie i przepadamy jak kamienie w wodę. Ktoś potem nas wyławia - ktoś cenny ocenia ile w nas wody płynie a ile kamienia. Od trzeciorzędu już tak rządujemu żądni mapy i władzy. Wojny i pokoju. Aż do ostatka swoich cech żyjemy. I doświadczeni w cyfrach i wymiarach figurujemy w kalkulacji świata. Bo człowiek to jest zwykły człowiek: jak pierwszy człowiek drugi człowiek. Jeden za drugim. Krok za krokiem. Z wyrokiem czasu praw i nocy. Tak samo: przedtem teraz potem.;94;7;1;;;
Ewa Lipska;E. Lipska;Takie czasy;"Idę podwórkiem. I nagle Podbiega do mnie sześcioletni chłopczyk W poziomkach policzków. W ręce trzyma drewniany pistolet. ""Pif! Paf!"" strzela w moim kierunku. Potem chowa broń do kieszeni. ""Robota skończona"" mówi i odchodzi. Zawiadamiam rodzinę. Przyjaciół. Dzwonię na milicję i zgłaszam swoją śmierć. Ale wszyscy rozkładają ręce: ""Takie to czasy"" mówią. ";52;7;1;;;
Ewa Lipska;E. Lipska;Przesłanie;Tak pisać aby nędzarz myślał że pieniądze. A ci co umierają: że to urodziny.;13;7;1;;;
Ewa Lipska;E. Lipska;Cisza;Mój lęk nie mniejszy niż Europa. I drzwi plecami odwrócone w lęku. I w lęku stoję odwrócona. I pada deszcz nieprzemakalny. I cisza stoi między nami na drugim piętrze kamienicy. Po twarzy twojej twarzy mojej deszcz przeprowadza się kroplami z drugiego piętra kamienicy i dźwiga drwiny odrobinę. Tak w nocy stałaś. I ja stałam. I cisza stała między nami. Coraz bardziej pusto cię czytam. Ktoś szczególnie czeka na tę chwilę jak na ślub albo na pociąg. Coraz trudniej jest teraz o komfort: mieć sąsiadów przyjaciół rodzinę. Pełna cisza stoi między nami i nie wierzy w czyjąkolwiek winę.;97;7;1;;;
Ewa Lipska;E. Lipska;Coś musiało się stać;I Dojrzały sady do zbierania jabłek. Coś musiało się stać. Spadkobiercy gatunku wzrok ćwiczą uważnie. Dzień z nocą ożeniony stał się nagle moim krewnym. I cała rodzina zarosłych trawników. Nie wyplewione gesty. Ktoś nakłania do ukłonów klony rozłożyste - aż śmiechy. Śmiechy na wagę złota. Na wagę złota bo zupełnie puste. Drzewa czekają pozapinane wysoko pod szyję. Powiało trzaskaniem drzwi. Spaloną zupą powiało. Na pustym talerzu pusty śmiech. Kto z nich kogo przeżyje. Przechodzę z jednego dnia na drugi dzień. Przechodzę z czasu na czas zawsze na czas. Uważnie. By przypadkiem nie pomylić się. I choćby chciało się upadać i czekać - leżąc - by czas dalej szedł: nic z tego. Dalej z dnia na drugi dzień. Z ziemi przekonań. Z geometrii czasu. Z wiedzy czytelnej. Z nadmiaru wymiaru. II Z mojego domu wszystkie drzwi odeszły. W moim domu nie było Larów i Penatów ani szafek z woskowymi maskami przodków. Przez mój dom przeszedł anioł. Wszystkie grzechy przeszły. Z mojego domu okna wychodziły na deszcze. W moim domu próbowano wyhodować twarz. Wszystkim było nienormalnie. Mieli myśli i dreszcze. Od nadpsutych futryn okiennych aż po Ojcze Nasz. W moim domu nie było nikogo. Byli wszyscy. Siedzieli tak cicho że nie było ich widać. Albo tak głośno huczeli. Tupali. Krzyczeli. Przewracali garnki. Głowy zawracali aż bolały i opadały w sen już przygotowany - opowiadany przy stole. Wszyscy z góry wiedzieli kto więcej pomyśli. Kogo zabije życie - prywatne - polityczne - apokaliptyczna. III W moim domu spojrzenia do dziś nie wyjaśnione zostały;250;7;1;;;
Ewa Lipska;E. Lipska;Dom;Dom mój stoi bez drzwi i okien czasem nawet już koło wieczora. Wtedy kupuję klucz do windy i zaczynam przez dom podróżować.  Znam te stacje. Już jeżdżę od roku. Na nieczytelnym pierwszym piętrze z nadmiaru myśli umarł mędrzec. Wysoko podniósł kołnierz płaszcza. Na nieczytelnym pierwszym piętrze. Myśl mi zagraża. Cofam ręce płynnością godną Heraklita. Dom mój płynie bez drzwi i bez okien. Dom mój płynie do ostatniej stacji. Znowu czekasz na mnie jak przed rokiem. Dom się wali. I tylko zostają ciała nasze pewne jak heksametr.;87;7;1;;;
Ewa Lipska;E. Lipska;Podczas Świąt;Podczas świąt można wreszcie wyłączyć telefon. Jeżeli urodzi się Bóg zapuka sąsiadka. Ogladam Casablankę z takim samym jak zawsze apetytem na dygresję. Zabawiam się samotnością. Do tego gorące mleko z miodem. Mój szósty palec u ręki wystukuje litery. Nie napiszę nic więcej. Dalszy ciąg wieczoru jest nietykalny.;47;7;1;;;
Ewa Lipska;E. Lipska;Dyktando;Pod dyktando. Żeby tylko nie popełnić błędu. Naród nie napisać przez tłum otwarty. Wiedzieć kiedy zamykać a kiedy otwierać usta. Milczeć? ale z jakiej litery? Odmienić się ale nie przez przypadek. Uważać aby miłość nie napisać oddzielnie tak jak czarna jagoda albo pierwszy lepszy. Czujnie po pewnych datach postawić kropkę. Przy innych minutę ciszy. Uważać aby życia nie napisać przez skróty. Pamiętać aby nie popełnić błędu przy śmierci. Umrzeć ortograficznie.;70;7;1;;;
Ewa Lipska;E. Lipska;Dzieci z moich wierszy;Dzieci z moich wierszy: mała dziewczynka podglądająca naród. Sześcioletni chłopczyk w poziomkach policzków mają już około czterdziestu lat. Nie wystarcza im magiczna sztuka aby bezpiecznie przepłynąć przez sen. Walczą z nadwagą. Mają kłopoty z wiarą. Najchętniej wyjeżdżają na grupowe wczasy. Na zewnątrz jest bezpieczniej. Trenerzy pod ręką. Pielęgniarze. Psychoterapeuci. Księża. Szczepią się przeciwko utopii. Ale niespodziewanie wraca wiosna. Jak anagram. W jadłospisach dłuższy dzień. Kwitnienie róż. I nareszcie ten banał za którym tęsknimy. Ogród w ustach;76;7;1;;;
Ewa Lipska;E. Lipska;Dzień Żywych;W Dniu Żywych umarli przychodzą na ich groby zapalają neony i przekopują chryzantemy anten na dachach ich grobowców z centralnym ogrzewaniem. Potem zjeżdżają windami do swej codziennej pracy: do śmierci.;30;7;1;;;
Ewa Lipska;E. Lipska;Egzamin;Egzamin konkursowy na króla wypadł doskonale. Zgłosiła się pewna ilość królów i jeden kandydat na króla. Królem wybrano pewnego króla który miał zostać królem. Otrzymał dodatkowe punkty za pochodzenie spartańskie wychowanie i za uśmiech ujmujący wszystkich za szyję. Z historii odpowiadał ze świetnym wyczuciem milczenia. Obowiązkowy język okazał się jego własnym. Gdy mówił o sprawach sztuki chwycił komisję za serce. Jednego z członków komisji chwycił odrobinę za mocno. Tak to na pewno był król. Przewodniczący komisji pobiegł po naród aby móc uroczyście wręczyć go królowi. Naród oprawiony był w skórę.;90;7;1;;;
Ewa Lipska;E. Lipska;Chodzi o to;Chodzi o to by wiedzieć czy z ust wydobywają się jeszcze słowa słowa słowa czy tylko kamienna fontanna z której zsuwa się liść.;23;7;1;;;
Ewa Lipska;E. Lipska;Coś odwrotnego;Przeliterujmy to jeszcze raz. Ty i ja. L jak leworęczny anioł po naszej prawej stronie. Szlifierz błękitu. M jak zbity z tropu myśliwy filologii. Przystanek las. Nieodwołalna końcówka zdania. S jak: Wszystko co nam się przydarzyło to coś odwrotnego. Tobie i mnie.;42;7;1;;;
Ewa Lipska;E. Lipska;Kraj podobny do innych;Kraj podobny do innych. Ale inny niż inne. Z krainy krajobrazu wynika że włókno jest z domieszką tworzyw sztucznych. Zdarza się jedwab kaszmir batyst. Aksamitne zachody słońca nad jeziorami. Różaniec górski pod wpływowym niebem. Przeszedł przez labirynt. Chaos. Pożogi wojny. Przewlekłe choroby historii. Niezbyt muzykalny. Przynęta dźwięku czasem dla zalotników. Nie lubi obcych. Żeni się najczęściej z pulchną blondynką. Uczy się języka niemieckiego Popijając Drink nach Osten i oczekując na wejście do Unii Europejskiej. Podczas apelu śniadania chleb kroi szablą na krzyż podśpiewując a cappella rozkwitały pęki białych róż.;89;7;1;;;
Ewa Lipska;E. Lipska;Krzyk Mody;Umieramy coraz piękniej w kolekcji Gianiego Versace. Elegancja jest pisklęciem estetyki. Biegamy po kościołach mody wierząc że w pomarańczy będzie nam do twarzy. Całujesz mnie w przymierzalni patrz, w zieleni po prostu klęska Rzymu. Rozwiązujemy rebusy naszych archetypów. Przekładamy berety na języki obce. Wieczorem mamy zaproszenie na wernisaż Sądu Ostatecznego. Wchodzimy bez biletów. Dzisiaj jest martwy wstęp.;57;7;1;;;
Ewa Lipska;E. Lipska;Miłość;Żadnych objaśnień. Odsyłaczy. Przypisów. Haseł. Libacja milczących winorośli. Wszystko zależy od tego jak długo będziemy zawsze.;16;7;1;;;
Ewa Lipska;E. Lipska;Dom Dziecka;Trzydzieści par pantofelków filcowych z wyszytym na środku kwiatem tulipanu. Trzydzieści fartuszków poplamionych sokiem z czarnej porzeczki. Trzydzieści nieruchomych kotów wyhaftowanych ściegiem płaskim. Trzydzieści par wyciągniętych rączek ale tylko po łyżki do zupy mlecznej. Trzydzieści par oczu otwieranych we śnie aby dojrzeć rodziców na wzgórzach cukierków. Gdyby moja mamusia chciała mogłaby być królową. Ale musiała umrzeć bo tatuś zamienił się w wilka. Moja mamusia była chuda i dlatego nie mogła mnie kochać. Ale jak tylko będzie chuda mniej to mnie kupi na zawsze. Moja mamusia jest piękna. Mój tatuś jest piękny. Moja mamusia jest bogata. Mogłaby kupić Amerykę Północną i złoto. A tatuś potrafi strzelać z prawdziwego karabinu. Trzydzieści par nóżek stoi przed nieczynną zwrotnicą i oczekuje na wjazd domu.;120;7;1;;;
Ewa Lipska;E. Lipska;Trąbki;Do wyboru dekoracje. Nie możemy się zobaczyć. A na sznurku schną pieluchy. Pewno ci się wiersz narodził. Na początku ślepy. Głuchy. Pewnie teraz go rozwieszasz na tym sznurku aby urósł aby zmężniał jak huragan. Ale nam już nie pomoże ani matka Gilgamesza ani w rękach ostry rożen by nim przebić przeznaczenie. Ani wieczorowa suknia z kwiatu berberysu tkana. Ani śniegu biała piana. Ani pomyśl który tobie przyszedł na myśl dzisiaj z rana. Nie możemy się zobaczyć. Trąbki kwitną na akacji. Nie możemy się zobaczyć.;84;7;1;;;
Ewa Lipska;E. Lipska;trochę włóczki;Więc to nie tak jak było w książkach. Więc to nie tak jak na polanie kwiaty w zielonej porcelanie we włosy wpięta dumna wstążka jak ważka gdy nad oceanem lat naszych młodych się uniosła. Ten kto wymyślił wiarę i dynamit czy widzi czemu służą wiara i dynamit? Te który pieśni po spiętrzał żarliwie czy słyszy że brzmią one ciężko i fałszywie? To nie tak. To nie tak jak w książkach. Kim są moi znajomi i kim będą jutro? Dlaczego się podaje milczenie z ust do ust? Dlaczego ma przywódca metr sześćdziesiąt wzrostu? Dlaczego jedni ludzie padają z pragnienia a inni z nadmiaru wody? Więc to nie tak. Ale za proste byłoby popaść teraz w rozpacz. Albo umrzeć. Więc to nie tak. Ale mamy jeszcze pieśni. I wiarę. I dynamit. I trochę włóczki. I trochę włóczki z której można zrobić od nowa zupełnie od nowa świat.;145;7;1;;;
Ewa Lipska;E. Lipska;Tylko po to;O mój Boże O mój Boże codziennie rozmawia z Tobą parę miliardów ludzi. Telefon zaufania wiecznie jest zajęty. Dzwonię do Ciebie już od wielu lat tylko po to tylko po to aby usłyszeć Twój przeraźliwie ludzki głos.;37;7;1;;;
Ewa Lipska;E. Lipska;Ucz się śmierci;Ucz się śmierci. Na pamięć. Zgodnie z zasadami pisowni wyrazów martwych. Pisz ją łącznie jak rzeczpospolita albo lwipyszczek. Nie dziel jej pomiędzy umarłych. Jesteś wybrańcem bogów. Ucz się śmierci wcześnie. Miłość do ojczyzny też bywa śmiertelna. Ucz się śmierci w miłości. Ucz się śmierci nie tylko dla zabicia czasu. Czas bywa samobójczy i wisi godzinami na drzewach. Przepytaj siebie. Przepytaj na żywo.;62;7;1;;;
Ewa Lipska;E. Lipska;Udźwignąć noc;Udźwignąć noc potrafię jeszcze. Zamknijcie tylko wszystkie drzwi. Niech tylko noc zostanie ze mną i niech ulice się rozejdą do miejsc skąd zaczynają być. Niech wieczny mędrzec tego świata już umrze wreszcie. Przepis czynów zostanie w zwojach pergaminu do których muchy się przylepią. Udźwignąć noc potrafię jeszcze. Ktoś mi przeszkadza. Światło świeci. To po przeciwnej stronie miasta na spacer wyszły czyjeś dzieci klaskając w ręce bo w grobach przemarzły. To jeszcze mędrzec się postarał: w tę noc dla dzieci wyobraził przepyszną ucztę Baltazara. Aż gwiazdy wstały i na palcach zaczęły się do dzieci tłoczyć. Znużona patrzę w drzwi otwarte.;99;7;1;;;
Ewa Lipska;E. Lipska;Wernisaż;Wernisaż odbył się w ogromnej sali. Tłum się zachwycał, ściany były białe i trzepotały skrzydłami jak łabędzie. Ściany były białe. Rozdawano koniak. Przez szkło kieliszka patrzyłam na twarze. Jedne zwężone do pionowej linii mogłyby śmiało służyć geometrii. Inne nadmuchiwały się jak baloniki i wzlatywały w górę. W powietrzu coraz częściej gromadził się eter. Czyj to wernisaż i gdzie jest artysta? Ściany trzepotały skrzydłami jak łabędzie. Ale już coraz słabiej. Coraz bielej. Wtedy usłyszałam nad sobą szept motyla bielinka: - Operacja udała się.;82;7;1;;;
Ewa Lipska;E. Lipska;Wielki Odkrywco Wyobraźni;Wielki Odkrywco Wyobraźni na rybiookich wsparty kołach. Nadeszła już najlepsza pora byśmy zaczęli żyć w przyjaźni. Twórco czarnego pomidora. Potomku naprężonej procy pióropusz spadł z twej dumnej głowy więc się podzielmy do połowy bo ja go dziś znalazłem. W nocy. Tyś w swym ogrodzie sadził sowy. Pod wspólnym stańmy pióropuszem. Nie trzeba nawet gasić światła. Głowy szczęśliwych kapeluszy trącać się będą w głuche uszy. Aż szabla z ręki ci wypadła. O samolubny Władco Hecy! Chcesz sam podglądać nogi świata. Chcesz sam żyć wiecznie wiekiem dzieci a mnie na ziemię - kiedy lato przechodzi w szare oko sieci! Wielki Odkrywco Wyobraźni tak nie będziemy żyć w przyjaźni.;106;7;1;;;
Ewa Lipska;E. Lipska;Wyznanie mężczyzny od którego kobieta odchodzi jak lato i powraca jak lato;Odchodzisz ode mnie jak lato. I powracasz do mnie jak lato. Wjeżdżasz nagle na rynek (Opel Rally 1900 o mocy 102 KM) Ostatni raz ty. Ostatni raz ja. Ostatnia moja cierpliwość ale nie ostatnia. Tyle jej narosło że wystarczy na całą naszą miłość. Oby zabrakło. Oby nie. A ty nawet nie wyłączasz świateł. Zjawiasz się taka lekka jak karoseria. Coraz więcej mniej ciebie. Taka mniej więcej ty. Zjawiasz się nagle jak katastrofa. I kiedy oboje giniemy w tym wypadku to nawet nie ma nikogo kto by nas chciał przejechać na przestrzał (naszą miłość) abyś już więcej nie mogła odchodzić ode mnie jak lato i powracać do mnie jak lato.;109;7;1;;;
Ewa Lipska;E. Lipska;Z listu (II);I jak tu popełnić samobójstwo droga pani kiedy się już dawno nie żyje. Bo jak można żyć w takim krochmalu naszych czasów. Ani ręki z tego wyciągnąć by nacisnąć spust pistoletu ani się w tym utopić. A jak się patrzy na to wszystko Droga Pani to czarno czarno czarno jakby strajk wdów Hania moja wyszła za mąż. Będzie miała dziecko. Cieszymy się wszyscy.;63;7;1;;;
Ewa Lipska;E. Lipska;Wolny przekład z Szekspira;W oczy mi patrzysz wciąż tak samo jak w tysiąc pierwszym roku rano kiedy w szeroką moją suknię twoje wplątało się kolano. Miłość przez wieki się nie zmienia. Kamień jak był tak jest z kamienia. Rzeka jak była tak jest rzeczna. I wieczna miłość jest odwieczna. I myślisz o mnie wciąż tak samo jak myślał książę z którym nieraz huśtałam zwinnie się na drzewach nadworną będąc jego damą. Miłość przez wieki się nie zmienia. Czas na mym życiu zdarł kopyta. Jak mnie żegnałeś tak mnie żegnasz. Jak mnie witałeś tak mnie witasz. Z przekory czasu znów jesteśmy. Jego wskazówek podopieczni. Tik tak. Współcześni. Średnio-wieczni. Tik tak. Weseli. Smutni. Sprzeczni. Tik tak. Powoli światła gasną. Tik tak. W miłości wiecznej zasnął książę współczesny. Przeszły. I współcześnie przeszły. Jakby nic odchodzi chyłkiem. W noc wyrusza. Jak gdyby w ręku trzymał jeszcze swą rolę godną Poloniusza.;143;7;1;;;
Ewa Lipska;E. Lipska;My;My - rocznik powojenny otwarty na oścież- w pełnokomfortowym stanie swojego ciała czytamy Sartre'a i książki telefoniczne. Rozważamy uważnie wszelkie trzęsienia ziemi. My. Rocznik powojenny ze spokojnych doniczek. Wyprowadzony z bezspornych statystycznych wyliczeń. Nie dosłyszany w hałasie początku. Cierpiący na bezsenność i do ćmy podobny. Powołany do koncentracji nad. Do naszych dni prowadzą zardzewiałe drzwi. Schody które przeżyły hodowcę kanarków. Wodospad kroków. Pogrzeb z orkiestrą. I krzyk tłuczonych garnków. Schodzimy powoli. Bardzo powoli. Z powagą drzewa. Jest może siódma rano. Dzień zbyt dokładnie dojrzewa i niekiedy przyjmuje smak gnijącego jabłka. Najrozmaitsi ludzie gwałtownie wybiegają. Ze schodów. Z bram. Z hoteli. Z ust. Tu i tam. Obłąkani po łokcie pensjonariusze świata. Przeklinają. Przystają opłaceni na parkingach. My zazdrościmy tym którzy w wysokich sznurowanych butach przeszli przez wojnę. Zazdrościmy nocy oszczędnie po małym kawałeczku rozdzielanym między hełmy znużone. Strzałów jak ognie sztuczne do ust podniesionych. Wulgarnych wzruszeń nagłego ocalenia. O tamtym świecie z miasta lęk wywożono na taczkach i wymiatano kule. Choć w twarzach jeszcze nie wystygło drżenie pozalepiano hejnałem gruzy i wyzwolenie i poranione mury do hymnu wstawały. Ludzie na wolność klaskali. Bramy się otwierały. W bramach kobiety rodziły dzieci: nas. Jakże odświętnych. Powołanych jeszcze przed świtem. Odpornych na ciało. Otrząśniętych z chrzęstu broni. Oddano narodzeniem naszym cześć - zabitym. A pamięć przestrzeloną dźwigamy już my.;215;7;1;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;
;;;;;;;;;